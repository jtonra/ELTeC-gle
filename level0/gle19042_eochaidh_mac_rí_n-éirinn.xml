<?xml version="1.0" encoding="UTF-8"?>
<?xml-model href="eltec-0.rng" type="application/xml" schematypens="http://relaxng.org/ns/structure/1.0"?>
<?xml-model href="eltec-0.rng" type="application/xml"
	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0" xml:id="gle19042" xml:lang="ga">
    <teiHeader>
        <fileDesc>
            <titleStmt>
                <title>Eochaidh Mac Rí 'n-Éirinn: ELTeC edition</title>
                <!-- For author names, use standardised names from ainm.ie -->
                <author ref="viaf:8584120">Ó Máille, Micheál (c.1880–1911)
                    <!-- Surname, Forenames (born-died)--></author>
                <respStmt>
                    <resp>ELTeC conversion</resp>
                    <name>Justin Tonra</name>
                </respStmt>
            </titleStmt>
            <extent>
                <measure unit="words">13076</measure>
                <measure unit="pages">58</measure>
            </extent>
            <publicationStmt>
                <publisher ref="https://distant-reading.net">COST Action "Distant Reading for
                    European Literary History" (CA16204)</publisher>
                <distributor ref="https://zenodo.org/communities/eltec/">Zenodo.org</distributor>
                <date when="2022-04-08"/>
                <availability>
                    <licence target="https://creativecommons.org/licenses/by/4.0/"/>
                </availability>
                <ref type="doi" target="https://doi.org/10.5281/zenodo.3462435">ELTeC</ref>
                <!-- Add further collections refs, as available -->
            </publicationStmt>
            <sourceDesc>
                <bibl type="digitalSource">
                    <title>Eochaidh Mac Rí 'n-Éirinn: Foclóir Stairiúil Na Nua-Ghaeilge (FNG) / The
                        Historical Dictionary of Modern Irish edition</title>
                    <ref target="http://corpas.ria.ie/"/>
                </bibl>
                <bibl type="printSource">
                    <title>Eochaidh Mac Rí 'n-Éirinn</title>
                    <author>Micheál Ó Máille</author>
                    <publisher>Connradh na Gaedhilge</publisher>
                    <date>1922</date>
                </bibl>
                <bibl type="firstEdition">
                    <title>Eochaidh Mac Rí 'n-Éirinn</title>
                    <author>Micheál Ó Máille</author>
                    <publisher>Connradh na Gaedhilge</publisher>
                    <date>1904</date>
                </bibl>
            </sourceDesc>
        </fileDesc>
        <encodingDesc n="eltec-0">
            <p/>
        </encodingDesc>
        <profileDesc xmlns:eltec="http://distantreading.net/eltec/ns">
            <langUsage>
                <language ident="gle"/>
            </langUsage>
            <textDesc>
                <authorGender xmlns="http://distantreading.net/eltec/ns" key="M"/>
                <size xmlns="http://distantreading.net/eltec/ns" key="short"/>
                <reprintCount xmlns="http://distantreading.net/eltec/ns" key="low"/>
                <!-- use worldcat for 1970-2009 reprint count -->
                <timeSlot xmlns="http://distantreading.net/eltec/ns" key="T4"/>
            </textDesc>
        </profileDesc>
        <revisionDesc>
            <change when="2021-10-20">Initial conversion to ELTeC level 0.</change>
            <change when="2023-07-06">Updated Publication Statement, front matter, and réamhrádh.</change>
        </revisionDesc>
    </teiHeader>

    <text>
        <front>
            <pb n="1"/>
            <div type="titlepage">
                <p>SGÉALTA NUA-DHÉANTA.&#x2014;VI.</p>

                <p>EOCHAIDH MAC RÍ 'N-ÉIRINN</p>

                <p>MICHEÁL Ó MÁILLE</p>
                <p>("Diarmaid Donn")</p>

                <p>AR N-A CHUR AMACH</p>
                <p>do</p>
                <p>CONNRADH NA GAEDHILGE,</p>
                <p>I mBaile Átha Cliath.</p>
                <p>1922.</p>
            </div>
            <pb n="2"/>
            <div type="liminal">
                <p>CLÁR INNISTE</p>
                <p>Leathanach</p>
                <p>RÉAMHRÁDH . . . . . . 3</p>
                <p>CAIBIDIL I.&#x2014;Imtheacht as Teamhar . . . 5</p>
                <p>" II.&#x2014;An Cogadh i n-Albain . . 13</p>
                <p>" III.&#x2014;Ar Thóir Eochadh . . . 19</p>
                <p>" IV.&#x2014;An Comhrac Éin-Fhir . . . 25</p>
                <p>" V.&#x2014;Teacht a Bhaile go hÉirinn . . 30</p>
                <p>" VI.&#x2014;Tóruigheacht Éin na gCúig nDath . 36</p>
                <p>" VII.&#x2014;Féir na Teamhrach . . . 46</p>
                <p>FOCLÓIR . . . . . . 59</p>
                <p>AGUISÍN . . . . . . 71</p>
            </div>
        </front>

        <body>
            <pb n="3"/>
            <head>EOCHAIDH MAC RÍ 'N-ÉIRINN</head>
            <head>RÉAMHRÁDH.</head>
            <p>IS fad' ó anois nár cuireadh síos i bhfoirm leabhair cunntas ar ghníomharthaibh
                gaisge na sean-Ghaedheal, agus ó thárla gur chuir mé in mo cheann faisnéis a
                thabhairt ar eachtraibh Eochadh Mac Ríogh 'nÉirinn, facthas dom nach bhféadfainn
                tadaí nídh b'fhearr a dhéanamh ná leanamhaint do shompla na seansgéalaidhthe. Ní
                raibh aon tír ar fud an domhain a raibh sgéalaidheacht chomh mór i réim agus bhí sí
                i nÉirinn le linn na Ríghte. Dá mbéadh an bealach sin sgéalaidheachta ag dul i
                bhfeabhas i leabaidh a chéile ó shoin anuas, bheadh sé anois againn mar bheadh crann
                mór láidir géagach a mbeadh snas agus bláth agus toradh air 'chuile shamhradh a
                thiucfadh. Acht go díreach mar cuirfeadh na Gaill ceo draoidheachta agus
                síor-gheimhreadh ar an oileán seo, d'fhan an súgh ma sheasamh sa gcrann le suim
                achair bhliadhanta, agus ní raibh bláth nó toradh ag fás air mar ba chóir. Anoir
                nuair atá an ghrian ag árdughadh ins na spéarthaibh, agus ag soillsiughadh amac
                aríst le solas an lae ghil bhreág, dá ndéanadh duine an crann a tharraingt as na
                fréamhrachaibh, agus a chur i n-áit eile, b'fhéidir gur b'é súgh na Galldachta a
                d'fásfadh suas thríd, agus i n-áit toradh cumhartha blasta a thabhairt, bheadh blas
                    searbh<pb n="4"/>na Galldachta ar gach a bhfásadh air. Bhí sé réidh go leor
                sgéalaidheacht ghlan a dhéanamh sa trean-amsir. Acht anois tá oiread leabhra
                coigcrígheach at tigheacht isteach go hÉirinn agus go mbéidh siad ag athrughadh
                inntinne na ndaoine. Dá bhrígh sin níl sé chomh réidh ag cuid aca an Ghaedhilg a
                thabhairt go glan leobhtha, thar éis í bheith foghlumtha aca.</p>
            <p>Maidir leis an gcainnt atá sa sgéal seo&#x2014;is í cainnt na ndaoine í, mar
                chualamar an Ghaedhilg dhá labhairt i gcomhnaidhe san áit seo. Míle buidheachas le
                Dia tásí beo slán go fóill i n-ar measg, agus tá sí a n-ann smaointe an chroidhe a
                chur i bhfoirm agus a chur i gcéill chomh maith le teangaidh ar bith eile dá mhéad é
                an bhuntáiste a fuair na coighcríghthe agus an dream Gallda tharainn lesi na
                céadthaibh bliadhain.</p>
            <pb n="5"/>
            <div type="chapter">
                <head>EOCHAIDH MAC RÍ 'N-ÉIRINN</head>
                <head>CAIBIDIL I.&#x2014;IMTHEACHT AS TEAMHAIR.</head>
                <p>CÉAD go leith bliadhain thar éis aimsire ar Slánuigh- theora 'seadh ghlac
                    Cathaoir Mór flaith agus foirleath- anas ar Éirinn.</p>
                <p>"Ní raibh sa domhan go léir," ar seisean, "dlighthe chomh maith agus bhí ag
                    Féidhlim, an tÁrd-Rí a tháinic romham-sa.</p>
                <p>"Ní fearr duine dhá rádh sin ná thú féin," ars an t-Árd-ollamh, "mar is tú atá i
                    n-ann na ndlightheadh sin a chur i n-éifeacht. Ní'l faoi'n ngréin ghil indiu rí
                    nó árd-fhlaith a bhfuil oiread saidhbhris agus oll-mhaoin' aige agus tá
                    agad-sa."</p>
                <p>"Ní'l," ars an rí.</p>
                <p>Is gearr 'na dhiaidh seo go dtánic sgéala chuige go raibh Conn Céadchathach Mac
                    Féidhlim a' tigheacht dhá ionnsuighe agus sluagh mór millteach i n-éinfheacht
                    leis, ag iarraidh an ríoghacht a bhaint de.</p>
                <p>Chruinnigh sé chuige sluaighthe na Teamhrach; agus frítheadh 'ch uile rud faoi
                    réir le haghaidh na troda lá ar n-a mháireach. Chuaidh Cathaoir chun suaimhnis
                    dhó féin, agus thuit sé i n-a chodladh.</p>
                <p>Timcheall uaire an mheádhoin-oidhche bhíodhg sé as a chodladh agus chuir sé
                    glaodh árd as.</p>
                <p>"Céard sin?" ars na daoine a bhí dhá choimheád.</p>
                <pb n="6"/>
                <p> "Ó," ars an rí, "abair leis an árd-ollamh agus mo dheichneabhar mac a thigheacht
                    i láthair go beó." Tháinic- eadar chuige.</p>
                <p>"Aisling a chonnaic mé," ar seisean, "béidh soluis na gréine ag deallradh ar mo
                    chorp amáireach i measg na marbh. Acht troidfidh mé, mar ba dual aithreacha
                    dham, ag ceann mo shluaigh."</p>
                <p>"Glac suaimhneas, agus ná cuir suim innti," ars an t-ollamh.</p>
                <p>"Fan thusa liom," ars an rí, "agus imthigheadh an chuid eile. Céad slán libh, a
                    chlann dhílis."</p>
                <p>D'imthigh a dheichneabhar mac uaidh annsin, agus d'fhan an t-árd-ollamh i
                    n-éinfheacht leis.</p>
                <p>"Déanfaidh mé m' ughachta anois," ars an rí, "agus roinnfidh mé mo chuid
                    saidhbhris ar mo chlainn. Sgríobh síos an rud a déarfas mé leat."</p>
                <p>"Déanfad," ars an t-ollamh.</p>
                <p>"D'orduigh an rí roinnt áirithe dá shaidhbhreas mhór dho 'ch aondhuine dhá
                    chlainn, ag tosaigh leis an mac ba sine, go dtáinic sé go dtí an t-ochtmhadh
                    mac. D'fhan sé i n-a shost annsin.</p>
                <p>"Céard a thiubharfas tú dho Eochaidh?" ars an t-ollamh.</p>
                <p>"Cia 'n chabhair dham tadaí a thabhairt dó, mar nach bhfuil sé dhe rath air tadaí
                    a chongbháil?"</p>
                <p>"Tuige sin?" ars an t-ollamh.</p>
                <p>"'Chuile chuige," ars an rí. "Bhí maoin agus dúithche cheana aige, acht sgar sé
                    leobhtha. Thug sé gealladh, agus é ag caint thríd n-a chodladh, go dtiubharfadh
                    sé a <pb n="7"/> dhúithche uaidh, agus níor mhaith leis an gealladh do
                    bhriseadh. Baistim-se Tréith-fhear feasda air."</p>
                <p>"Ní cóir dhuit é fhágáil folamh," ars an t-ollamh.</p>
                <p>"Bhéarfaidh mé mo bheannacht dó," ar seisean, "agus ní bhéarfaidh mé dhó acht
                    sin."</p>
                <p>"Go n-éirighidh do bheannacht leis," ars an t-ollamh, agus sgríobh sé an chuid
                    eile do'n ughachta.</p>
                <p>Lá ar n-a mháireach, cuireadh suas gáir chatha, agus d'ionnsuigh na sluaighte a
                    chéile. B'fhíor do'n aisling. Marbhuigheadh Cathaoir Mór, agus bhí seilbh na
                    Teamhrach ag Conn.</p>
                <p>Tráthnóna an lá céadna casadh an t-árd-ollamh agus Eochaidh Tréith-fhear ar a
                    chéile.</p>
                <p>"Ní'l ceó maitheasa dhuit fanacht annso," ars an t-ollamh. "Níor fhág t'athair
                    tadaí agad acht a bheannacht. Bhéarfaidh mise comhairle dhuit: Glac thusa leis
                    sin. Ní'l saidhbhreas ar bith ag mac chomh maith le beannacht deagh-athar."</p>
                <p>"Cia rachaidh mé," arsa Eochaidh, "nó cia 'n áit is fearr dham a dhul?"</p>
                <p>"A bhfeiceann tú an áit a bhfuil an ghrian ag dul faoi?" ar seisean.</p>
                <p>"Feicim," arsa Eochaidh.</p>
                <p>"Tabhair thusa t'aghaidh annsin," ars an t-ollamh, "agus ná comhnuigh go deó go
                    bhfeicidh tú amharc níos áilne ná an ghrian."</p>
                <p>D'imthigh Eochaidh go brónach dólásach annsin agus níor thug leis acht a
                    chláirseach agus a chlaidheamh, agus beirt óglách dhe chomhluadar leis.
                    D'imthigheadar leobhtha, agus níor <pb n="8"/> stadadar agus níor
                    mhór-chomhnuigheadar go dtáinic siad go himioll Locha 'Coirb. </p>
                <p>"Ní bréag ar bith Tréith-fhear a thabhairt orm-sa," arsa Eochaidh, "mar tá mé
                    tuirseach traochta, agus ní'l deór fágtha ionnam."</p>
                <p>"Is ar éigin atámuid-ne i n-ann coisidheacht a chongbháil leat," ars an bheirt
                    eile, "agus feileann sgíth dhúinn ar fad."</p>
                <p>Ní ballach a bhíodar i n-a suidhe síos nuair a thuit ar bheirt óglách i n-a
                    gcodladh acht d'fhan Eochaidh i n-a dhúiseacht.</p>
                <p>Níor bhfada dhó mar sin, nuair a chualaidh sé an ceól breágh aoibhinn ag
                    neartughadh chuige, agus go bhfaca sé an mhaighdean mhná ba deise dar shiubhail
                    féar nó talamh ariamh, agus dháréag ban-choimhdeachta i n-éinfheacht léithe.</p>
                <p>Níor fhan codladh nó tuirse air annsin, agus tháinic áthas agus misneach an
                    domhain i n-a chroidhe, gur imthigh- eadar thairis, gur laghduigh an ceól.</p>
                <p>D'fhan sé i n-a shuidhe, thosuigh sé ag seinnm ar an gcláirsigh, gur dhubhairt sé
                    an laoi: -</p>
                <l>Ar fhágáíl Theamhrach dhamh-sa</l>
                <l>Go huaigneach is go cráidhte,</l>
                <l>D'fágfainn í gan chumha</l>
                <l>Naoi n-uaire ar do sgáth-sa;</l>
                <l>Tú an spéír-bhean is áilne ná an ghrian ar an spéir.</l>
                <l>An bláth is gile cumhra,</l>
                <l>Is tú a rug an bárr air;</l>
                <l>Na fáinní in do dhubh-chúl</l>
                <l>I n-a ndualaibh le fánaidh;</l>
                <l>Tú an péarla is breághtha sa saoghal so go léir.</l>
                <pb n="9"/>
                <p> Níor thúisge bhí an cheathramha sin críochnuighthe aige, ná chualaidh sé an
                    gáire ceólmhar taobh thiar dhe.</p>
                <p>D'éirigh sé dhe phreib, agus cia d'fheicfeadh sé ann acht an mhaighdean óg agus a
                    dháréag ban-choimhdeachta léithe. Ní túisge a dhearcadar ar a chéile ná thug an
                    bheirt aca grádh dhá chéile ar an bpointe boise. </p>
                <p>"Is binn an t-abhrán atá agad," ar sise, "cia'r imthigh do chéile uait, go bhfuil
                    tú dhá héagcaoineadh?"</p>
                <p>"Bean nó céile ní raibh agam riamh," ar seisean, "agus ní bhéidh go deó, acht an
                    bhean aoibhinn áluinn atá os mo chomhair. Is cuma dorcha nó geal, oidhche nó lá,
                    fhad is bhéas mé ag dearcadh ort, mar is tú mo ghrian, mo sholus agus mo
                    réaltan."</p>
                <p>"Ó seadh, seadh, go dearbhtha," ar sise.</p>
                <p>"Ní chreidfidh tú mé!" ar seisean, "acht ní bhfuair mé sgíth nó suaimhneas le trí
                    oidhche agus trí lá, gur shuidh mé síos trom tuirseach annso ar ball, go bhfaca
                    mé thú ag dul tharm, agus níor fhan brón nó tuirse orm níos mó, agus ní bhéidh
                    choidhche, má bhíonn tusa liom. Is cuma liom fuacht an gheimhridh, teas an
                    tsamhraidh, gaoth nó báisteach, sioc nó sneachta, mar is tusa mo ghrian agus mo
                    dhídean."</p>
                <p>"Nach milis a labhruigheas na fir," ar sise, "acht faraor nach mealltach a bhíos
                    siad go minic?"</p>
                <p>"Ní'l sé sa mbith bán," ar seisean, "an té a d'fhéad- fadh a beith mealltach
                    leat-sa, a ríoghan."</p>
                <pb n="10"/>
                <p> "Is mithid damh-sa bheith ag imtheacht," ar sise, "tá an deireannas ann, agus tá
                    an drúcht ag tuitim. Tá súil agam go bhfeicfidh mé arís thú go gairid. Slán agus
                    beannacht leat."</p>
                <p>Shín sí a lámh mhín gheal chuige, agus d'imthigh sí. Gidh go raibh dorchadas na
                    hoidhche ag tuitim, bhí oiread léarguis aige agus go bhfaca sé loinnir i n-a
                    súilibh, do líon a chroidhe le bród agus le háthas.</p>
                <p>Luigh sé síos i n-aice leis an mbeirt óglách, agus is gearr gur thuit codladh
                    subhach sáimh air. D'fhan mar sin go dtí lá ar n-a mháireach.</p>
                <p>Ag éirghe an lae, bhí leith-chéad marca ag dul an bealach, eachraidh agus carbaid
                    leóbhtha agus taoiseach ag marcuigheacht agá n-a gceann.</p>
                <p>Dhearc an taoiseach siar thairis.</p>
                <p>"Cia 'n mhoill sin oraibh?" ar seisean.</p>
                <p>"Tá," ar siad-san, "triúr fear sínte annso i n-a gcodladh."</p>
                <p>"Cia 'n tsamhail dhe fhearaibh iad?" ar seisean.</p>
                <p>"Tá," ar siad-san, "ríogh-ghaisgidheach i n-a chuid arm agus éideadh, agus beirt
                    óglách leis."</p>
                <p>Dúisigh an ríogh-ghaisgidheach," ar seisean, "agus abair leis thigheacht linn go
                    hAlbain, dhe chongnamh dár muintir, ag troid i n-aghaidh na Rómhánach,"</p>
                <p>"Tá se i n-a thoirchim suain," ar siad-san, "agus ní thig linn a dhúiseacht."</p>
                <p>"Tóigidh go deas iad," ars an ceannphuirt, "agus cuiridh i gceann dhe na carbaid
                    iad, agus tugaidh libh ar an mbealach <pb n="11"/> sin iad. Má's
                    ríogh-ghaisgidheach Éireannach eisean, ní bhéidh obadh ar bith aige do dhul
                    linn, agus b'fhéidir gur géar a bheadh a chongnamh a' teasdáil," Rinne siad
                    amhlaidh, agus d'imthigheadar leótha.</p>
                <p>Ní haithristear sgéala orra, nó go dtáiniceadar chomh fada le Béal-Átha-Luain,
                    agus chuireadar fútha chois coille annsin.</p>
                <p>Nuair a bhí na laochraidhe ar fad i n-a gcodladh, cé is muite dho lucht
                    choiméadtha na gcapall agus an ghárda, sin é an t-am ar mhúsgail Eochadh agus an
                    bheirt óglách.</p>
                <p>"Cia 'n t-ádhbhar a tháinic ann le go bhfuilmuid annso?" ar seisean.</p>
                <p>"Ní'l fhios sin agamn," ar siad-san.</p>
                <p>Tháinic fear fíor-eolach dhe'n ghárda ghlic ghusmhair chuca, agus labhair sé:</p>
                <p>"Ríogh-ghaisgidheach Éireannach thusa?" ar seisean.</p>
                <p>"Seadh," arsa Eochaidh.</p>
                <p>"Támuid ag éiliughadh do chonganta," ar seisean, "ag troid i n-aghaidh na
                    Rómhánach dhe chongnamh dár muintir i nAlbain. Fuaireamar in do chodladh thú
                    agus níor mhaith linn thú dhúiseacht."</p>
                <p>"Cia hí an óigbhean atá i n-a comhnuidhe sa bpáirt sin?" arsa Eochaidh. "Chonnaic
                    mé tráthnóna aréir í acht ní raibh dhe spás nó dhe ionbha agam fiafraighe di cia
                    hí."</p>
                <p>Smaoinigh an fear gárda, "Má imthigheann sé," ar sé leis féin, "béidh milleán
                    orm-sa, agus má <pb n="12"/> thogruieann sé imtheacht, ní mise atá i n-ann a
                    chongbhál'." Dubhairt sé annsin ós árd:</p>
                <p>"Ní feasach mé óigbhean ar bith a bheith ann; atá sé i gceist go mbíodh
                    sídhe-bhean ó'n mbruighin dá feiceáil le deireannas na hoidhche ann, ag daoinibh
                    a bhíodh tuir- seach, cortha, dhe bhárr aistir fhada."</p>
                <p>"Fad mo choise ní rachaidh mé libh níos fuide, go bhfághaidh mé amach i gceart
                    cia hí. Is cuma liom sídhe-bhean nó bean shaoghalta, acht caithfidh mé í
                    fheiceáil."</p>
                <p>"Is mór atá do chongnamh ag teasdáil uainn," ars an fear gárda, "agus ní'l
                    ríogh-ghaisgidheach i nÉirinn a dhiúltóchadh a dhul linn, ag troid ar son ar
                    muintire féin. Má imthigheann tú ar gcúl, rachaidh sgéala ar fud an dá oileán
                    gur meathtacht a ghlac tú; agus má fhanann tusa i gcomhluadar ban ar ócáid de'n
                    tsamhail seo, is ríogh-bheag an t-ómós a bhéas ag an óg-mhnaoi ort' nuair a
                    rachas tú ar t'ais chuici. Thug t'athair féin Tréith-fhear ort, agus seo í an
                    ócáid a chruthóchas má thug sé as t'ainm tú."</p>
                <p>"Ní mar gheall ar mheathtacht nó ar dhonas a thug m'athair an t-ainm sin orm-sa,
                    acht mar gheall ar gheanamhlacht agus ar ghéar-chneasdacht. Ní raibh sé ariamh
                    le rádh go ndeachaidh mise ar gcúl i n-aimsir thagartha ná teangmhála, nó nach
                    raibh croidhe leomhain in mo chliabh i n-aimsir chosgartha na fola - a' cosaint
                    mo mhuintire féin; agus rachaidh mé libh, gidh gur b'é mo bhás athiucfadh
                    as."</p>
                <pb n="13"/>
            </div>
            <div type="chapter">
                <head>CAIBIDIL II.&#x2014;AN COGADH I n-ALBAIN.</head>
                <p>AN mhaidin chéadna dár tugadh ar siubhal Eochaidh mac rí 'nÉirinn, d'éirigh an
                    óigbhean, agus tháinic na mná coimhdeachta chuici. 'Sé an t-ainm a bhí uirrí
                    Eithne Áluinn inghean Rí Chonnachta.</p>
                <p>"Cia hé an fear úd a casadh dhúinn tráthnóna indé?" ar sise.</p>
                <p>"Ní maith atá a fhios sin againn," ar siad-san, "acht do réir mar thugamar faoi
                    deara, ó'n laoi a chum sé dhuit."</p>
                <p>"Seadh, gur as Teamhair a tháinic sé?" ar sise.</p>
                <p>"Go cinnte," ar siad-san, "agus b'fhurusd' aithne ó n-a dheilbh agus déanamh, a
                    mhéin agus a mhóruaisleacht, gur mac rí agus árd-fhlaith a bhí ann."</p>
                <p>"Céard a chas an bealach so é?" ar sise, "nó cia ndeachaidh sé aréir?"</p>
                <p>"Ní'l fhios sin againn," ar siad-san.</p>
                <p>"Rachaidh mé go dtí an áit chéadna indiu," ar sise, "agus b'fhéidir go bhfuighinn
                    sgéala faoi."</p>
                <p>Chuadar go dtí an áit. Ní raibh duine ar bith ann rómpa, i n-amharc nó i
                    n-éisteacht, acht thugadar faoi deara go raibh an talamh agus an féar buailte,
                    agus lorg capall agus lorg carbad, gacha taobh dhe'n áit.</p>
                <p>"Is cosamhail," arsa Eithne, "go dtáinic a shluagh i n-a dhiaidh, a ráidhte is go
                    bhfuil an talamh agus an féar buailte mar so."</p>
                <p>"Sin é is cosamhail," ar siad-san.</p>
                <p>Is gearr go bhfacadar chuca óglách dá muinntir féin ar a dtugaidís Giolla Gusmhar
                    an tSléibhe. <pb n="14"/> "Sgéala dhúinn, a óglaigh," ar sise, "a bhfuil fhios
                    agad cia a chuaidh le goirid an bealach so?"</p>
                <p>"Tá," ar seisean, "Catach Cróganta ó Shliabh Luachra, a bhí ag cruinniughadh na
                    ngaisgidheach le dul chun troda leis na Rómhánachaibh i nAlbain. Fuair sé ríogh-
                    ghaisgidheach agus beirt óglách sínte i n-a gcodladh annso, agus thug sé leis
                    iad."</p>
                <p>"Cia hé an ríogh-ghaisgidheach a fuaireadar?" ar sise.</p>
                <p>"Níor frítheadh amach cia hé," ar seisean, "bhí an triúr aca i n-a dtoirchim
                    suain, agus ní thiocfadh leobhtha ceachtar aca a dhúiseacht. B'éigin dóbhtha iad
                    a chur isteach i gceann de na carbaid, agus a dtabhairt leobhtha mar sin."</p>
                <p>"A Rí dá bhfóghnaim!" ar sise, "nach móran feall!" Tháinic na deóra i n-a súilibh
                    annsin, agus níor fhéad sí labhairt go ceann tamaill, le méid a cumha.</p>
                <p>"An gcluin tú, a óglaigh?" ar sí faoi dheireadh.</p>
                <p>"Céard sin, a ríoghan?" ar seisean.</p>
                <p>"Téirigh," ar sise, "agus fágh óglách eile, agus tugaidh libh an dá each is fearr
                    dá bhfuil ag m' athair, agus bígidh leobhtha annso ar a' bpointe."</p>
                <p>Tháiniceadar chuici, agus an dá each aca.</p>
                <p>"Imthigidh libh go beó i ndiaidh an tslóigh, agus," ar sí le Giolla Gusmhar an
                    tSléibhe, "tabhair thusa an bráighsiléad so dho'n Árd-fhlaith le sgéala uaim-se,
                    agus fan thú féin i n-éinfheacht leis, nó go mbídh an cogadh réidh le sgéal a
                    thabhairt chugam-sa, má éirigheann tadaí dhó. Chomh luath agus casfar libh é,
                    cuir an t-óglách eile <pb n="15"/> ar ais chugam-sa le sgéal; acht, ar a bhfaca
                    sibh ariamh, na hinnsigidh dho aonduine, cia a chuir i dteachtaireacht
                    sibh."</p>
                <p>D'imthigheadar annsin, agus níor tharraingeadar srian ariamh go dtáiniceadar suas
                    leis an sluagh, ag Sruth na Maoile Mairbhe.</p>
                <p>Bhí Eochaidh Mac Rí 'nÉirinn agus Catach Cróganta ag siubhal araon ar an mbán
                    rómpa. Nuair a chonnaic- eadar an bheirt mharcach agus cubhar le béal na n-each,
                    "Cia a chuir i dteachtaireacht sibh?" arsa Catach.</p>
                <p>"Níor chuir duine ar bith," ar siad-san.</p>
                <p>"Cia'n chruadhóg sin oraibh mar sin?" arsa Eochaidh.</p>
                <p>"Ní'l tadaí," ar siad-san, "acht badh mhaith linn sgéalta cogaidh a bheith againn
                    dár muinntir féin."</p>
                <p>D'imthigheadar annsin i measg na n-óglách eile, agus is gearr go bhfuair Giolla
                    Gusmhar an tSléibhe deis le dul chun cainte go cúlráideach le Eochaidh, gur
                    innis sé dhó 'ch uile rud dár dubhradh leis, agus gur thug sé an bráighsiléad
                    dó. Bhí an-áthas, agus luthgháir an domhain ar Eochaidh annsin, gur chuir sé
                    fáil óir le sgéala ar ais ag Eithne, a' rádh gur beag an mhoill a bheadh air
                    féin, go dteagadh sé ar ais chuici.</p>
                <p>Bhí an cabhlach faoi réir sa gcuan, agus na luingis ar snámh. Chuaidh na
                    gaisgidhigh isteach ionnta, gur ghluaiseadar thar ghlas-mhuir, go mhéidhreach
                    mór- mhuinighneach, anonn go hAlbain. Ní dhearnadar stad nó comhnuidhe go
                    ndeachadar chomh fada le cúirt Rí Alban.</p>
                <pb n="16"/>
                <p> "Bheadh fáilte chóir charthanach," arsa Rí Alban, "agus míle fáilte agam
                    rómhaibh, mura dteagadh sibh acht ar cuairt, acht tá dhá oiread eile fáilte ag
                    dul daoibh, ó thárla gur a' fóirighin orm in mo chruadh-chás a tháinic
                    sibh."</p>
                <p>"Ní lugha ná sin an fháilte a bheas againne roimh na Rómhánachaibh," ar siad-san,
                    "am ar bith is mian leobhtha a theacht chugainn."</p>
                <p>Chaitheadar an oidhche sin go haoibhinn agus go siamsamhail le chéile, gur éirigh
                    Eochaidh suas i n-a measg, agus gur labhair sé:</p>
                <p>"Cia hiad so atá a' déanamh aois-dhíoghbháil dho'n 'ileán fré chéile? Tá sé i
                    gceist go bhfuil ceannas aca anois ar ríoghachtaibh an domhain - ceapann siad
                    nach bhfuil dream daoine ar bith i n-ann iad a theang- mháil - badh cheart go
                    mbeadh eólas ní b'fhearr aca ar Chlannaibh Gaedheal. Is cosamhail go bhfuil
                    Gealta, athair mór m'athar-sa imthighthe as a meabhair. Má's mar sin é, is dona
                    an chuimhne atá aca. Acht béidh cuimhne go deó ar Ghealta, agus ar na
                    fíor-laochraidhe Éireannach a bhí leis - béidh a gcliú agus a gcáil dá n-aithris
                    go lá luain an bhráthaich - gur b'iad amháin a bhí i n-ann rith agus ruaig a
                    chur ortha so, nuair a b'éigin dho 'ch uile ríoghacht eile géilleadh
                    dhóibh."</p>
                <p>"Mo ghrádh thú, a mhic rí;" arsa Rí Alban. "Nár thigidh lagar ort. Tá dá oiread
                    misnigh againn ó tháinic tú chugainn. Bhéarfaidh mé dhuit ceannas ar mo
                    shlóightibh féin."</p>
                <p>"Ní éileochaidh mé sin ort," arsa Eochaidh. "Mura <pb n="17"/> bhfuil
                    fíor-laochra Éireann i n-ann sgíth thabhairt dho do chuid fear, bheadh sé chomh
                    maith aca fanacht sa mbaile. Cia mhéid gaisgidheach a thug tú leat, a
                    Chataigh?"</p>
                <p>"Gaisgidheach agus trí fichid," arsa Catach. "Is fear comhlainn céad gach duine
                    aca."</p>
                <p>"Tá gaisgidheach le cois agad," arsa Eochaidh, "acht is fusa go mór na Rómhánaigh
                    a throid, ná laoch as Éirinn fhághail, a chuireas suas do'n chomhrac."</p>
                <p>"Ní bréag!" ar siad-san.</p>
                <p>"Tá roinnt eólais agam-sa," arsa Eochaidh, "ar an mbealach is gnáthach le
                    slóighte na Róimhe troid a dhéanamh. Caitheann siad, i dtosach, gaoithe
                    gaimhtheacha, chomh dlúith le cith sneachta, le cur i n-a seasamh i n-ar
                    sgiathaibh. Tugamuid ruathar fútha, agus ní'l stróbh ar bith orainn-ne, atá
                    oilte i gcleasaibh lútha na nGaedheal, cromadh go talamh, agus na gaoithe
                    gaimhtheacha a sgaoileadh tharainn."</p>
                <p>Moladar ar fad an chomhairle sin, agus bhíodar faoi réir le haghaidh na troda lá
                    ar n-a mháireach.</p>
                <p>Bhí sluagh mór millteach ag na Rómhánachaibh i n-a n-aghaidh, agus iad ina
                    seasamh go dlúith daingean i n-éan líne amháin.</p>
                <p>"Ní'l rud ar bith is mó is cosamhail leis iad ná uillphéist mhór fhada, sínte ar
                    an talamh," arsa Catach.</p>
                <p>"Téigheadh duine againne," arsa Eochaidh, "leis an gceann a bhaint dho'n
                    uillphéist fhada sin, agus baineadh an duine eile againn an t-earball di."</p>
                <pb n="18"/>
                <p> "Seadh," ar seisean, "agus téigheadh na laochra eile agá n-a lár le n-a
                    sgoilteadh ó chéile."</p>
                <p>Rinneadar amhlaidh, agus thugadar ruathar forránach sanntach faoi na
                    Rómhánachaibh, gur bhriseadar agus gur réabadar an sluagh mór fré chéile, agus
                    duine ar bith a tháinic rómpa i n-a mbuillíbh, ní raibh an dara buille a'
                    teasdáil uaidh.</p>
                <p>'Sé an ceann dhe'n tslógh a d'ionnsuigh Eochaidh an chéad chuid a thosuigh a'
                    teitheamh, agus lean sé iad i bhfad, dh'á dtreasgairt, go ndeachaidh sé as
                    amharc na muin- tire eile. Lean Catach agus na laochra eile an chuid eile dho'n
                    tslógh, nó gur shíleadar nach raibh duine ar bith níos mó le leanamhaint.
                    D'fhilleadar ar ais annsin go lúthgháireach ag Rí Alban.</p>
                <p>Thárlaidh go raibh trí mhíle fear dho na Romhánachaibh i suidheachán i dtom
                    coille, agus nuair nach bhfacadar duine ar bith le Eochaidh, acht é féin,
                    chruinnigheadar thart air.</p>
                <p>An mhuintir a bhí ar a aghaidh amach, bhí sé dhá leagan, agus ní raibh an
                    mhuintir taobh thiar dhe i n-ann a thigheacht suas leis. Dhéanfadh sé a bhealach
                    amach asta meireach gur briseadh a chlaidheamh. Nuair a chonnaiceadar sin
                    dhruideadar isteach air, le n-a mharbhadh ar áit na mbonn.</p>
                <p>"Fóill, fóill!" ars an taoiseach a bhí os a gcionn, "gabhaidh dhe láimh é - ní'l
                    i ndán dó sin bás fhághail, go gclaoidhtear é le beithidhigh éigcéill' na
                    bhfásach. Is iomdha lá siamsa a bainfear fós as i bpríomh-chathair na Róimhe,
                    agus beithidhigh fhiadhána dhá stialladh."</p>
                <p>Ghabhadar annsin dhe láimh é, gidh gur b'iomdha duine aca a d'fhág sé ar lár le
                    bun a chlaidhimh.</p>
                <pb n="19"/>
            </div>
            <div type="chapter">
                <head>CAIBIDIL III.&#x2014;AN THÓIR EÓCHADH.</head>
                <p>IS gearr go dtug na laochraidhe faoi deara nach raibh Eochaidh Mac Rí 'nÉirinn i
                    n-a measg.</p>
                <p>"Cá bhfuil Mac Cathaoir?" arsa duine aca.</p>
                <p>"Is gearr go bhfeicidh sibh é," arsa Catach, "ba dual aithreacha dhó sin a bheith
                    chun tosaigh a' ruagadh na námhad, agus ar deireadh a' filleadh ar ais; acht is
                    gearr go bhfeicidh sibh anois é."</p>
                <p>Níor bhfada go bhfacadar chuca Giolla Gusmhar an tSléibhe, agus é a' rith ar a
                    dhícheall.</p>
                <p>"Ó," ar seisean, "tá Eochaidh i láimh ag na Rómhánachaibh. Bhí sluagh mór aca i
                    suidheachán agus chruinnigheadar air, acht bhí sé dhá dtreasgairt agus dá leagan
                    mar sgata éanacha, nó gur briseadh a chlaidheamh. Dhruideadar isteach ann sin
                    air, gur ghabhadar é dhe láimh." </p>
                <p>Nuair a chualaidh na gaisgidhigh an sgéal sin, leigeadar naoi ngártha cumha agus
                    d'fhreagair na cnuic agus na gleannta ar ais iad.</p>
                <p>"Nár théighmuid slán a bhaile go hÉireann," arsa Catach, "má fhágamuid duine aca
                    beo sa n-oileán, má ghníonn siad dochar nó díth dhó, acht é a thabhairt beo slán
                    dúinn, sul dá dtéighe an ghrian faoi anocht."</p>
                <pb n="20"/>
                <p> Ann sin a ghluais na laochraidhe leobhtha go luath tapa, agus badh uathbhásach
                    an t-amharc le dearcadh air, na ríogh-ghaisgidhigh sin, i n-a gcultachaibh catha
                    agus cruadh- chomhraic, agus a gclaidhmhthe claisleathana cruadhaighe, agus a
                    ngaoithe géara gaimhtheacha, fastuighthe go cruaidh teann aca; agus iad a' rith
                    go dian dána deágh-thapa, ar lorg na Rómhánách, agus Giolla Gusmhar an tSléibhe
                    a' déanamh eolais an bhealaigh dhóibh.</p>
                <p>Dá mhéid deifir dá ndeárnadar, bhí na Rómhánaigh istigh go slán sábháilte sa dún
                    rómpa.</p>
                <p>Bhuaileadar a sgiatha go cruaidh teann, agus d'fhuagair siad cath agus comhrac
                    ortha ar áit na mbonn.</p>
                <p>Tháinic an taoiseach amach ar chiumhais an dúna chuca.</p>
                <p>"A chladhairí fealltacha fíor-ghránda," ar siad-san, "agus a spriosáin shuaracha,
                    ní fhágamuid ceann ar cholainn, nó dún gan dearg-lasadh oraibh, mar' gcuiridh
                    sibh ar ais chugainn gan mhoill an laoch lán-chalma, ar éirigh libh a thógbháil
                    le feillbheart."</p>
                <p>"Tá sé fánach agaibh dún daingean do'n tsamhail seo a ionnsuighe," ars an
                    taoiseach, "agus má tá an oiread sin dhe ghealtaigheacht oraibh agus go
                    bhféachfaidh 9 sibh leis -"</p>
                <pb n="21"/>
                <p> "Leig dho do chuid cainte," ar siad-san, "acht sgaoil amach an fear chugainn,
                    acht mura ndéanaidh sibh sin, gheobhfaidh sibh amach gur beag an mhaith dhaoibh
                    dún nó daingean."</p>
                <p>"Is fearr dhaoibh-se an cúirse a ghlacadh go réidh," ars an Rómhánach, "agus an
                    sgéal a leigint chugaibh. Má bhuaileann duine agaibh-se buille taobh 'muigh ar
                    an dún, buailfear an dara buille taobh 'stigh, leis an gceann a bhaint dho'n
                    fhear atá i láimh againn."</p>
                <p>Bhí Rí Alban a' teacht chuca an uair sin, agus chualaidh sé an chuid dheiridh
                    dho'n chaint.</p>
                <p>"Tá fhios agam-sa," ar seisean leis an taoiseach, "an rud atá uait, agus
                    bhéarfaidh mé meádhachan Eochadh dhaoibh de'n ór bhuidhe, má thugann sibh ar ais
                    é."</p>
                <p>"Tá roinnt staidéir annad-sa," ars an taoiseach. "Acht seo é dlighe na Róimhe:
                    duine ar bhith a cuirtear i sáinn nó i dteannta ar pháirc an bhuailte, agus go
                    ngaibhtear é le neart agus le calmacht muintire na Róimhe, i riocht is go
                    gcaithfidh sé géilleadh dhóbhtha, agus cara is coimirc fhághail uatha, ní'l i
                    ndán dó sin saoirse fhághail go mbainidh sé amach í, i bpríomh-chathair na
                    Róimhe, a' troid le beithidhigh éigcéill' na bhfásach nó a' troid leis an
                    muintir eile atá againn i ngéibheann."</p>
                <pb n="22"/>
                <p> "Bhéarfhaidh mé a mheádhachan faoi dhó dhaoibh do'n ór bhuidhe as ucht é a
                    leigean amach," arsa Rí Alban.</p>
                <p>Bhí Eochaidh ag éisteacht leis an gcaint sin, agus labhair sé: -</p>
                <p>"Ní bhéidh sé le trácht orm-sa, go gceannóchadh ór na ríoghachtaidhe mo cheann ná
                    mo choiméad beatha. Gidh gur lag tláith atá mé de bhárr mo chréachtaidhe a
                    bheith fuaruighthe, bainfidh mé mo shaoirse amach le comhrac éin-fhir, leis an
                    ngaisgidheach is fearr d'á bhfuil aca; agus mara bhfuil siad sásta sin a
                    thabhairt dom, tá mé toileamhail chun mo bháis, agus déarfaidh mé libh-se,
                    fhíor-laochraidhe na hÉireann, mo bhás a dhíol go maith ar na cladhairíbh
                    seo."</p>
                <p>"A' bhfuil sibh sásta comhrac éin-fhir a thabhairt dó?" arsa Catach.</p>
                <p>"Déanfamuid an rud a bhéas feileamhnach," ars an Romhánach, agus labhair sé go
                    réidh socair, i riocht is nach gcloisfeadh Eochaidh é, mar nár mhaith leis an
                    t-ór a chailleadh. "Ní'l sé i n-aghaidh dlighe na Róimhe éiric a ghlacadh ar son
                    duine atá i ngéibheann, agus ní'l aimhreas ar bith agam nach mbéidh mé i n-ann
                    socrughadh a dhéanamh le Rí Alban. Ní gnáthach linne comhrac i ndiaidh comhraic
                    a chur ar éinneach, nó duine atá i ngéibheann againn a throid ath-uair, gidh go
                    bhfuil saoirse le fághail ag daoinibh i mbraighdeanas, as ucht troda le chéile.
                    Cuireann sinn beirt aca a' troid <pb n="23"/> sa Róimh, agus an té a
                    mharbhuigheas a chéile comhraic, tá saoirse le fághail aige. Acht tá baramhail
                    agam go socróchaidh mé féin agus Rí Alban an cúrsa le chéile, i riocht is nach
                    mbéidh cáll air a dhul dho'n Róimh.</p>
                <p>"Ná raibh bail oraibh, a chladhairí cama," arsa Catach. "Sibh-se a bheith ag
                    iarraidh ceannas an domhain a bheith agaibh! Cuireann sibh daoine atá i
                    ngéibheann a' comhrac le chéile, agus faitcheas oraibh féin duine aca a
                    theangmháil le gníomh gaisge. Ní shásann sé sin sibh go gcuiridh sibh isteach
                    iad i measg beithidheach éigcéill' na bhfásach, agus gan ainmhidhe ar bith chomh
                    dona libh féin - acht ní'l aon bhaoghal orainn-ne go leigfea- muid dhaoibh feall
                    a dhéanamh ar fhíor-laoch Éireannach. Mura bhfuil sibh sásta comhrac éin-fhir a
                    thabhairt dó, ní fhágfamuid duine agaibh beo ar dhruim na talmhana."</p>
                <p>"Fuirigh ort mar sin," ars an taoiseach, "go nglacaidh mé comhairle le mo
                    mhuintir. Ná bíodh imnidhe oraibh nach ndéanfamuid-ne gach nídh go feileamhnach
                    cneasda, mar is dual do mhuintir na Róimhe."</p>
                <p>D'imthigh sé annsin, agus ghlaoidh sé chuige sean-draoi, a bhíodh a' baint
                    mheabhrach as éanachaibh.</p>
                <p>"Céard is fearr dhúinn a dhéanamh sa gcúis seo?" ars an taoiseach.</p>
                <p>"Níor mhór dhuit," ars an draoi, "ceann aon ghais- gidhigh amháin i n-éiric do
                    mhuintire a thuit leis-sean agus le n-a cháirdibh, agus tabhair comhrac éin-fhir
                    dhó agus béidh a <pb n="24"/> cheann agad. Ní gníomh gaisge, nó cruas claidhimh
                    a chlaoidhfeas é, acht tuirse throm agus soilsiughadh soluis."</p>
                <p>"Cialluigh sin dom," ars an taoiseach.</p>
                <p>"Ciallóchad," ar seisean. "Bhí sgata éanacha agam indé, agus chuir mé a' troid
                    iad. Bhí ceann aca - éan mór meargánta - agus gob géar air, nach bhfágfadh
                    fuigheall buille nó béime, de'n chéad iarraidh, agus mharbhuigh sé suas le céad
                    dhe na héanachaibh eile. Ar maidin indiu las mé solas fó n-a cheann, nó go raibh
                    a shúile beagnach dallta agam. Chuir mé éan mór eile annsin a' troid leis, agus
                    nuair nach raibh radharc maith aige, ní raibh sé i n-ann sáthadh ar bith a chur
                    i gcion. Bhí sé tuirseach sáruighthe dhe bhárr troda ar feadh dhá lá agus 'ch
                    uile ghob a bhuailfeadh an t-éan i n-a aghaidh, bhí sé dh'á chur i gcion, agus
                    a' breith buaidh air i leabhaidh a chéile, gur mharbhuigh sé faoi dheireadh
                    é."</p>
                <p>"Cialluigh brígh an sgéil sin dom," ars an taoiseach.</p>
                <p>"Ciallóchad," ars an draoi. Thosuigh an bheirt aca a' cogarnuighil le chéile.
                    Thar éis tamaill, d'imthigh an taoiseach, go lán-tsásta i n-a aigneadh, go dtí
                    na laochraidhe Éireannacha, agus dubhairt leobhtha go bhfágfadh sé Eochaidh mac
                    Rí 'nÉirinn i bhfiadhnaise an dá shlógh i n-imtheacht na hoidhche, agus go raibh
                    duine fáighte aige féin, le comhrac éin-fhir a thabhairt dó, lá ar na
                    mháireach.</p>
                <pb n="25"/>
            </div>
            <div type="chapter">
                <head>CAIBIDIL IV.&#x2014;AN COMHRAC ÉIN-FIR.</head>
                <p>BHÍ go maith. Nuair a tháinic an mhaidin, agus gur shoill- sigh an ghrian amach
                    le solas an lae ghil bhreágh, d'éirigh amach óglách de mhunintir na Róimhe, agus
                    sheas sé ar fhaithche an dúna.</p>
                <p>Thóig sé an bheann-bhuabhaill, agus sheinn sé í ós íseal agus ós árd, i
                    bhfiadhnaise an dá shlógh.</p>
                <p>D'éirigh Eochaidh amach, agus sheas sé ar fhaithche an dúna, agus badh mhaiseach
                    mear-lúthmhar a dhearc sé i n-a chulaidh chatha, ag feitheamh le n-a chéile
                    comhraic.</p>
                <p>D'éirigh gaisgidheach na Róimhe amach, agus é gléasta i lúireach lán-shoillseach
                    Lochlannach, agus cathbharr lonnrach líomhtha ar a cheann, agus ní raibh ordlach
                    dhá chorp nach raibh clúduighthe le héideadh pláta a bhí ag deallradh sa
                    ngréin.</p>
                <p>D'ionnsuigh na fir a chéile annsin, go fíochmhar feargach, agus go te teann; agus
                    ní raibh aon iarraidh dh'á dtugadh Eochaidh faoi'n Rómhánach nach síleadh laoch-
                    raidhe na hÉireann go bhfágfadh sé sínte é. Acht thugadar faoi deara nach raibh
                    na buillidhe ag dul i gcion, agus rinneadar iongantas mór de.</p>
                <p>Is amhlaidh a thárluigh: bhí solas ag deallradh i n-a shúilibh gach uile
                    mhóiméad, agus chaillfeadh sé amharc ar an Rómhánach, agus ní fhéadfadh sé
                    sáthadh nó buille ar bith a chur i gcion.</p>
                <pb n="26"/>
                <p> D'fhan mar sin go dtí meadhón lae. "Ó," arsa Rí Alban, "is cosamhail go bhfuil
                    tuirse agus díth suain ag goilleadh ar mhac Chathaoir, agus tá dul ag an
                    Rómhánach air." </p>
                <p>Bhí Giolla Gusmhar an tSléibhe ag faire go grinn, agus d'aithin sé ar aghaidh
                    agus éadan na Rómhánach go raibh feall d'á imirt aca. Faoi dheireadh thug sé
                    faoi deara céard a bhí ar bun. </p>
                <p>Rith sé anonn ag an duine ba goire dhó dhe laochraibh na hÉireann, fear a
                    dtugaidís Liagán Láimh-éachtach air.</p>
                <p>"Ó," adeir sé, "tá feall d'á imirt aca - tá dháréag aca i bhfalach, agus sgáthán
                    ag gach duine aca, agus iad a' stealladh solais na gréine i súilibh mhic an
                    ríogh."</p>
                <p>"Tabhair thusa chugam beart de ghathannaibh géara," arsa Liagán, "agus is gearr
                    go múchaidh mise an solas."</p>
                <p>Thug sé sin chuige, agus chaith Liagán na gathanna go fíor-ghlic deágh-thapa, go
                    ndearna sé cunuas de na sgáthánaibh i lámhaibh na Rómhánach, agus gur chuir sé
                    gath treasna thrí gach duine aca, agus d'fhág sé greamuighthe do'n talamh
                    iad.</p>
                <p>Ar an móiméad céadna, thug Eochaidh buille feargach tobann i gcomhair an
                    Rómhánaigh agus sgiob sé an ceann de.</p>
                <pb n="27"/>
                <p> Nuair a chonnaic na nÉireannaigh sin, chuireadar suas gáir mhaoidhte, agus
                    shéideadar a ndois. </p>
                <p>D'éirigh Liagán de chrannaibh a chraoisighe, go ndeach- aidh sé isteach dhe léim
                    thar sonnach an dúna, agus rug sé ar láimh go croidheamhail carthannach ar
                    Eochaidh.</p>
                <p>"A laochraidhe na hÉireann," ar seisean annsin, "má's mian libh sásadh feille a
                    bhaint amach leanaidh mise, agus ní fhágfamuid duine aca beó ar dhruim na
                    talmhana." </p>
                <p>D'ionnsuigh Liagán agus Eochaidh na Rómhánaigh annsin, agus is gearr go raibh na
                    gaisgidhigh eile isteach chuca tar shonnach an dúna agus thosuigh na Rómhanaigh
                    ag rith amach an taobh eile do'n dún. Lean na hÉireannaigh iad, agus bhí
                    Eochaidh leobhtha chomh maith le duine, go rug Liagán ar ghualainn air. </p>
                <p>"Ní fheileann sé seo dhuit-se," ar seisean, "tá tú a' tabhairt fola as do
                    chneadhachaibh."</p>
                <p>Badh mhaith le Eochaidh dul ar aghaidh, acht ní ghlacfadh Liagán sin uaidh, acht
                    chuir sé ialach air suidhe síos gur cheangail sé a chréachtaidhe. D'fhan siad
                    mar sin go dtáinic na gaisgidhigh eile suas chuca.</p>
                <p>Filleadh dhoibh go cúirt rí Alban; is beag nach ndeachaidh Eochaidh ó shiubhal,
                    le a raibh d'fhuil caillte aige.</p>
                <pb n="28"/>
                <p> Chuir Rí Alban coróin ríoghdha ar a cheann as ucht buaidh fhagháil i gcomhrac
                    éin-fhir, mar ba ghnáthach 'san aimsir sin.</p>
                <p>Bhí siad ar fad le dhul a bhaile go hÉirinn gan mhoill, acht chuireadar comhairle
                    ar Eochaidh fanacht bfhuil rí Alban go mbéadh a chréachtaidhe cneasuighthe. </p>
                <p>Nuair a chualaidh Giolla Gusmhar an tSléibhe sin, dubhairt sé leis féin:
                    "Rachaidh mise a bhaile chun tosaigh orra, ar fhaitcheas go gcloisfeadh Eithne
                    Áluinn sgéala go raibh sé loitthe, agus go nglacfadh sí cumha agus imnidhe."</p>
                <p>D'imthigh sé leis annsin, agus ní dearna sé stad nó comhnuidhe go ndeachaidh sé
                    go cúirt Rí Chonnachta. </p>
                <p>Nuair a chonnaic Eithne a' tigheacht é, sgannruigh sí. "A bhfuil Eochaidh a'
                    teacht a bhaile beó slán?" ar sise.</p>
                <p>"Tá," ar seisean, "acht go mbéidh beagán beag moille air." D'aithris sé iomlán an
                    sgéil di annsin.</p>
                <p>Bhí Eithne go brónach dólásach nuair a chualaidh sí an riocht ina raibh sé, agus
                    do chaoi sí na frasa diana deór anuas le méid a cumha.</p>
                <p>"Ní'l ádhbhar imnidhe nó cumha agat," ars an giolla, "acht ughdar luthgháire agus
                    ríméid faoi go dtáinic sé slán ó'n nguais ina raibh sé."</p>
                <pb n="29"/>
                <p> "Ó éist liom," ar sise, "imthigh uaim go fóill go sásuighidh mé mo chroidhe,
                    agus go gcaoinidh mé mo sháith."</p>
                <p>Fágadh í i n-a haonar annsin, agus dubhairt sí an laoi:</p>
                <l>Ní haoibhinn maidin níos mó,</l>
                <l>Le ceól is le ceileabhar na n-éan,</l>
                <l>Agus béidh mé faoi bhrón</l>
                <l>Ag neóin 's ag deiread an lae,</l>
                <l>Ó himrigheadh ar mo stór</l>
                <l>Le fóirneart 's le falsacht ro-ghéar,</l>
                <l>An té a bhí calmach sa ngleó,</l>
                <l>Go cóir is go teachtmhar liom féin. </l>
                <l>Tá an saoghal ar fad uaigneach</l>
                <l>Nuair a ghluaiseas an solas gach lá;</l>
                <l>Nuair a shéideas gaoth 'dtuaidh</l>
                <l>Go cruaidh mar thagann sí tráth,</l>
                <l>Le neartughadh an fhuaicht</l>
                <l>Bíonn dubhachan is meathadh ar an mbláth</l>
                <l>Is béídh neartughadh na cumha</l>
                <l>Dho mo bhuaidhreadh feasta go bráthach.</l>
                <l>Má tá brígh is an ngréin</l>
                <l>Le Céachta a's le fásaibh an Choll,</l>
                <l>Íocshláinte sa saogal,</l>
                <l>Nó éifeacht i leághaibh na bhFionn,</l>
                <l>Rachaidh mé féin,</l>
                <l>Go ndéanad, gan chuideachtain liom,</l>
                <l>A mhín-chneas gheal tréimh</l>
                <l>Slán ó chréachtaibh, gan chlom dhá gcionn.</l>
                <p>Thar éis ráidhte na laoi sin di, chuir sí fios ar an nGiolla Gusmhar, go
                    bhfághadh sí tuilleadh tuairisge uaidh.</p>
                <p>Thug seisean sin di, gan easnadh gan áidhbhéil.</p>
                <pb n="30"/>
                <p> "Cia'n tsamhail de dhaoinibh atá i dteaghlach Rí Alban?" ar sise.</p>
                <p>"Fir aigeanta agus mná mánla," ar seisean, "agus inghean a rug bárr áilne ar
                    mhnáibh na ríoghachta, agus 'sé an t-ainm atá uirri Maighne na Mín-ghile,
                    Aoileann na hAlban."</p>
                <p>"Slán an sgéal," ar sise, "acht cia'n tsamhail de chruth agus déanamh atá uirri
                    agus"</p>
            </div>
            <div type="chapter">
                <head>CAIBIDIL V.&#x2014;TEACHT A-BHAILE GO hÉIRINN.</head>
                <p>"BÉARFAINN duit, a ríoghain," ars an Giolla Gus- mhar, "tuarisg iomlán ar chruth
                    agus déanamh Mhaighne na Mín-ghile, dhá mbadh thoil leat é a chloisteáil."</p>
                <p>"Tuairisg iomlán atá mé iarraidh," adubhairt sise, "agus aithris dom é."</p>
                <p>"Aithreósad sin duit, a ríoghan," ars an Giolla. "Ní gan fáth a baisdeadh
                    Mín-ghile uirri, mar is gile a cneas ná an eala ar an gcuan, tá a leacaidhe mar
                    an lile, a gruaidh níos deirge ná an rós, rosg a súl chomh gorm leis na
                    spéarthaibh lá foghmhair, agus chomh lonnrach leis na réaltaibh oidhche ghlan
                    gheimhridh, agus chomh macánta le maidin chiúin cheómhair sa samhradh, agus tá
                    gruag ombra órdha a cinn ina dualaibh go féar léithe agus níor moladh óigbhean
                    ariamh i ndántaibh na nGaedheal a mb'fhearr an aghaidh uirthí moladh a fhagháil
                    ná í, agus chualaidh mé na laochraidhe dhá moladh go mór."</p>
                <pb n="31"/>
                <p> "Na laochraidhe?" ar sise, "cia haca?"</p>
                <p>"Chualas," ar seisean, "agus go háirithe Catach Cróganta, mar ghlac sé féin agus
                    í féin spéis mhór d'á chéile; bhí seisean a' cur a dhúthrachta i n-umhal di agus
                    ise a' tabhairt a gnaoi dhó mar an gcéadna."</p>
                <p>"Tá mé buidheach dhíot; is maith a rinne tú do theachtaireacht, agus ní
                    dhéanfaidh mé dearmad luach- saothair mhaith a thabhairt duit."</p>
                <p>Nuair a d'imthigh an Giolla Gusmhar, "Is gearr," ar sise, "ó bhí Catach a' cur a
                    dhúthrachta i n-umhal damh- sa; ní'l fhios agam a' gcualaidh sé tada a d'
                    athróchadh é. Badh mhaith lem' athair cleamhnas a shocrughadh eadrainn freisin,
                    acht ní fearr liom anois bealach dhá mbéadh an sgéal ná tá th'réis cloiste
                    agam."</p>
                <p>D'fhan na laochraidhe Éireannach nídh b'fhuide ná bhí leagtha amach aca i dtosach
                    - d'fhanadar i bfhuil Rí Alban, óir dubhairt seisean leóbhtha:</p>
                <p>"Is cuairt ghearr anróiteach gan tsásamh atá déanta agaibh go dtí seo, agus is
                    fairsing flaitheamhail an fháilte atá agam-sa romhaibh le fanacht liom go ceann
                    lae agus bliadhna, agus má théigheann sibh a-bhaile chomh luath seo, déarfaidh
                    feara Fáil gur dona an aoidheacht a thug mé dhaoibh, th'réis a ndearna sibh
                    dhom."</p>
                <p>"Fanfamuid," ar siad-san, "go mbídhmuid a' dul a-bhaile i gcuideacht, agus go
                    mbídh Eochaidh mac Cathaoir i n-ann a dhul linn. Gidh gur tinn treáinneach a bhí
                    sé aréir is mór a tháinic sé chuige féin ó shoin."</p>
                <p>"Ní'l ann," arsa Liagán, "acht go mbéidh sé i n-ann a dhul abhaile i gcomhair
                    Féise na Teamhrach faoi <pb n="32"/> Lughnas, agus tá súil againn go dtiocfaidh
                    tú féin agus do chomhluadar linn go hÉirinn ar an ócáid sin."</p>
                <p>Chaitheadar an aimsir annsin go haoibhinn le chéile a' seilg imeasg cnoc agus
                    gleannta na hAlban. Bhíodar lá a' teacht abhaile ó'n tseilg agus casadh Catach
                    agus Liagán agus uimhir eile dhe na laochraibh ar a chéile.</p>
                <p>"Is aoibhinn áluinn an tír í seo," ars Liagán, "leis an loinnir atá ar chnoc agus
                    ar ghleann, agus badh mhór an díthcéille dhúinn gan tamall a chaitheamh
                    ann."</p>
                <p>"Is áluinn an tír í go cinnte," arsa Catach, "acht is fada liom-sa go dtéidhidh
                    mé abhaile."</p>
                <p>"Is fada mar dhóigh-dhe," arsa Liagán:" Ba chórtha go mór dhamh-sa deifir a
                    bheith orm a-bhaile, óir d'fhág mé bean agus clann i mo dhiaidh, seach's tusa
                    atá annseo i bfhuil do chéile agus do chliamhain."</p>
                <p>"I bfhuil mo chéile agus mo chliamhain!" arsa Catach, "cia hiad mo chéile agus mo
                    chliamhain?"</p>
                <p>"Anois, a Chataigh," arsa Liagán, "is dona a thagann sé dhuit-se a bheith a'
                    leigean ort féin nach dtuigeann tú mé, agus fios maith agam-sa agus ag 'ach aon
                    duine annseo chomh mór agus tá tú féin agus inghean Rí Alban le chéile.</p>
                <p>"Is mór atá sibh a' dul amudha, d'oile," arsa Catach, "támuid carthannach le
                    chéile dearbhtha, acht ní'l aon dúil agam an brat pósta a chur uirthi - ní dha
                    lochtughadh atá mé, óir is deacair a samhail a fhághail - acht b'fhearr liom
                    inghean atá ag Rí Chonnachta; casadh liom í nuair a bhí mé thiar ann ag
                    cruinniughadh na ngaisgidheach, sul dá dtáiniceamar i leith annseo. <pb n="33"/>
                    Nuair atá bean in mo thír féin a thaithnigheas liom, a Liagáin, ní go hAlbain
                    badh chóir dom a theacht a thóraigheacht mná."</p>
                <p>"Ní dhéanfainn dealughadh ar bith idir Éirinn agus Albain," arsa Liagán, "mar
                    nach bhfuilmuid-ne agus iad-san beagnach ar aon chineadh le chéile, seachas
                    daoine eile nach bhfuil gaol ná dáimh againn leóbhtha, agus dá mbéadh dúil
                    agam-sa dealughadh a dhéanamh idir an dá thír, ní mar sin a dhéanfainn é, acht
                    bhéarfainn na mná is áilne uatha anonn go h-Éirinn, i riocht as go mbéadh sgoith
                    na nGaedheal i n-ar dtír féin, agus a Chataigh, ó thárla a' caitheamh an oiread
                    sin dúthrachta léithe thú, ní móide gur fearr a dhéanfá do leas ná cleamh- nas a
                    cheangal léithe."</p>
                <p>"Dar mo bhriathair," a Liagáin, "tugadh as t'ainm thú nuair a baisdeadh
                    "Lámh-éachtach" ort, óir feicthear dhom féin, dá mbéadh fhios go raibh teanga
                    chomh slea- mhain sgafánta sin agat, nach as gníomh do láimhe a bheitheá
                    ainmnighthe."</p>
                <p>"Nár théighidh me slán abhaile go hÉirinn," arsa Liagán, "mar' dtugaidh mé féin
                    cuireadh 'un Féise na Teamhrach dho inghean an Rí, mar ndéanaidh tusa é, agus tá
                    mé a' dul amudha go mór nó is beag a ghoillfeas easbaidh do choimirce uirthi
                    imeasg laochraidhe na hÉireann."</p>
                <p>"Tig leat cuireadh agus fiche a thabhairt, má is maith leat é, acht ní'l cáll
                    agat leis, óir tá sé geallta aici cheana dhamh-sa a thigheacht 'un na
                    Féise."</p>
                <pb n="34"/>
                <p> Is gearr go raibh Eochaidh Mac Rí 'nÉirinn i n-ann a dhul amach sa tseilg agus
                    níor bh'fhada go raibh sé chomh maith is bhí sé riamh.</p>
                <p>Ba mhór leis fanacht i gcómhair Féise na Teamhrach mar ba mhaith leis dhul a
                    bhaile go hÉirinn ar fhaitcheas nach dtiocfadh Eithne go dtí an Féis. Dubhairt
                    sé le Rí Alban go raibh cruadhóg mhór air le dul go hÉirinn agus nach bhféadfadh
                    sé fanacht nídh b'fhuide.</p>
                <p>"Tá maithe agus mór-uaisle mo ríoghacht-sa ag dul ag an bhFéis," ars an rí, "agus
                    ní'l nídh ar bith is mó a chuireas fonn orm a dhul ann ná mac t'athar-sa bheith
                    linn, agus is mór orm nach bhfanfá leis na laochraidhe eile go mbéadhmuist ar
                    fad i gcuideacht."</p>
                <p>"Dá bhféadainn sin a dhéanamh," arsa Eochaidh, "badh mhaith liom é. Acht ní thig
                    liom; ní móide go bhféad- ainn-se fanacht ag an bhFéis mar' dtéighidh mé abhaile
                    anois."</p>
                <p>"Is mór é mo bhuidheachas duit-se," ars an rí, "agus rud ar bith a iarras tú orm
                    bhéarfaidh mé dhuit é."</p>
                <p>"Ní éileóchaidh mé tada ort," arsa Eochaidh, "acht thú féin agus do chlann
                    feiceáil ag an bhFéis, agus nach ndéanfaidh sibh faillighe a dhul ann."</p>
                <p>D'íodhlaic an rí agus mór-uaisle a chúirte agus na laochraidhe Éireannach go dtí
                    an cuan é, agus bhí Rí Alban ag tabhairt bronntanais óir agus airgid dó.</p>
                <p>"Ní ghlacfaidh mé ór ná airgead uait, a rí," ar seisean, "ní maoin ná saidhbhreas
                    a shanntuigh mise ariamh, acht a' foghluim gníomhartha gaisge agus dho m'oil-
                    eamhaint fhéin i gcleasaibh lútha na nGaedheal. Bhí <pb n="35"/> maoin agus
                    dúthaigh agam ó m'athair, acht d'fhág mé ar choimhéad duine eile iad, agus ní'l
                    mé ina ndiaidh air, cíbé buntáiste fhéadfas sé a bhaint asta, go mbídh mé féin
                    faoi réir le aire a thabhairt dóibh."</p>
                <p>Dubhairt Liagán lámh-éachtach go rachadh sé féin dhe chomhluadar leis, "óir is
                    mór liom," ar seisean, "tú a bheith ag imtheacht leat féin gan duine ná
                    deóraidhe in do chuideachtain, acht do bheirt óglách, agus ó thárla cruadhóg ort
                    le himtheacht, ní dochar dhuit mise a bheith leat, agus bhéadh cumha orm uair a'
                    chluig a chaitheamh annso i do dhiaidh."</p>
                <p>"Ná raibh an oiread sin dhe thinneas bliadhna ort," ars Eochaidh, "badh mhaith é
                    do chomhluadar níos fuide ó bhaile.</p>
                <p>D'fhág an dís deágh-laoch sin céad slán agus beannacht ag rí agus mór-uaisle
                    Alban agus agá n-a muinntir féin, agus ní dheárnadar stad ná mór-chomhnuidhe go
                    dtáinic- eadar go cúirt Rí Chonnachta.</p>
                <p>Bhí fearadh na fíor-fháilte rompa annsin agus má's tuirseach traochta a bhíodar,
                    is meidhreach mear lúthmhar a rinneadh iad.</p>
                <l>Le nuadh gach biadh, le sean gach óil</l>
                <l>I maisaibh criostail, i gcuachaibh óír,</l>
                <l>Le caoineas comhráídh, saighneas sáimh,</l>
                <l>Suaimhneas codlata go lá.</l>
                <p>Agus ní lúgha an lúthgháir agus ullghárdas a bhí ar Eithne roimh Mhac Rí 'nÉirinn
                    ná bhí air-sean í a fheiceáil aríst, gur chaitheadar ag congbháil comhráidh le
                    chéile an oidhche sin an fhad is bhí Liagán ag aithris do'n rí imtheachta na
                    laochraidhe i n-Albain.</p>
                <pb n="36"/>
            </div>
            <div type="chapter">
                <head>CAIBIDIL VI.&#x2014;TÓRUIGHEACHT ÉIN NA GCÚIG NDATH.</head>
                <p>CHAITHEADAR seacht n-oidhche agus seacht lá ag fleidh agus féasta i gcúirt Rí
                    Chonnachta; agus thuig gach uile dhuine sa gcúirt cia'n t-ádhbhar a bhí ag
                    Eochaidh Mac Rí 'nÉirinn ag teacht go dtí iad; agus bhí baramhail ag an rí gur
                    ag iarraidh a inghine mar mhnaoi phósta a tháinic sé, acht níor chuir sé chuige
                    nó uaidh, acht fanacht go labhruigheadh sé fhéin.</p>
                <p>Fá dheireadh, nuair a cheap Eochaidh go raibh 'ch uile nídh córach feileamhnach,
                    chuaidh sé chun cainnte leis an rí, agus dubhairt sé: -</p>
                <p>"Ní cabhair dhom fanacht níos fuide gan innseacht duit, a rí," ar seisean, "fios
                    ádhbhar mo thurais; agus gurb-éard a thug annseo mé, go bhfághainn t'inghean mar
                    mhnaoi, óir ní'l sa ríoghacht bean is annsa liom ná í."</p>
                <p>"Dá bhfantá níos fuide ag mo chúirt," ars an rí, "ní chuirfinn féin ceist ort,
                    agus ní fhiafróchainn díot céard a thug an bealach thú. Ní fhéadfainn aon locht
                    a bheith agam ar mhac t'athar mar chliamhain, acht ní thig liom, 'na dhiaidh
                    sin, aon chléamhnas a shocrughadh leat fá láthair, agus innseócha mé dhuit cia'n
                    t-ádhbhar:</p>
                <p>"An oidhche a rugadh Eithne tháinic árd-ollamh ar cuairt chugam. Bhí sé i n-a
                    sheanfhear chríon liath - agus tháinic sé chugam an oidhche sin; agus nuair a
                    hinnsigheadh dó gur inghean a bhí ann, chuir sé geasa orm, dhá maireadh sí go
                    haois a pósta, gan í a thabhairt <pb n="37"/> le pósadh dho dhuine ar bith acht
                    dho'n té a bhéarfadh chuici Éan na gCúig nDath. Má tá tusa i n-ann sin a déanamh
                    gheobhfa tú í, acht mura bhfuil, ní thig liom-sa sgaradh léithe."</p>
                <p>"Ní'l aon rud sa domhan nach bhféachfainn le n-a dhéanamh ar a son," arsa
                    Eochaidh, "acht an bhfuil tuairisg nó cunntas agad cia gcomhnaidheann an t-éan
                    sin, nó cábhfuil sé le fagháil?"</p>
                <p>"Ní'l cunntas nó tuairisg agam acht an méid a dubhairt mé leat," ars an rí.
                    "Chuaidh mac Rí Mhanann ar thóir an éin lá agus bliadhain ó shoin, acht níor
                    frítheadh sgéal nó sguan beó nó marbh ó shoin air. Bhí Catach Cróganta as Sliabh
                    Luachra annseo romhat- sa; agus nuair a d'innis mé dhó na geasa a bhí ann,
                    dubhairt sé gur b'é a bharamhail nach raibh ins go leor de na geasaibh sin acht
                    "seafóid sean-nósa," agus nachar chóir aon tsuim a chuir ionnta. Níor chuir mé
                    féin leath-suim i dtosach ins na geasaibh, mar cheap mé go mbeidhinn luath go
                    leor ag cuimhniughadh ortha; acht gach uile bhliadhain imthigheas tharm tá mé
                    níos cinnte gur le hughdar maith a tháinic an t-ollamh chugam, mar ba gearr 'na
                    dhiaidh sin gur cailleadh é. agus tá sé ag goilleadh orm go mór nár iarr mé
                    comharthaidheacht nídh b'fhearr fá Éan na gCúig nDath, acht thuig mé uaidh nach
                    raibh sé i n-a chumas an tuairisg sin a thabhairt dom."</p>
                <p>"Geasa ar bith a cuireadh in do chionn i ngeall ar Eithne," arsa Eochaidh, "is
                    geis do fhear a pósta thú a <pb n="38"/> fhuasgailt uatha; agus féachfa mise le
                    Éan na gCúig nDath a chur ar fagháil nó cinnfidh sé orm."</p>
                <p>Tar éis slán agus beannacht fhágáil ag an rí, d'imthigh sé go dtí Eithne, agus
                    d'innis sé dhi an freagradh a fuair sé. Níor chuala sí tadaí roimhe sin fá na
                    geasaibh, agus ghlac brón agus cumha mhór í, nuair a bhí fhios aici go rabhadar
                    ag sgaradh le chéile.</p>
                <p>"Ná bíodh brón nó cumha ort, a ríoghan," ar seisean. "Ní'l ag an té is fearr sa
                    saoghal so acht roinnt d'á shásamh; acht tá súil agam go bhfeicfidh mé thú ag
                    Oireachtas na Teamhrach, agus beidh mé ann ar m'ais, má fhéadaim é."</p>
                <p>"Ní'l as so go Lughnas acht mí," ar sise; "agus ní móide go mbeitheá-sa ar
                    t'ais."</p>
                <p>"Féachfa mé le bheith ag an Oireachtas, má's beó nó marbh a bhéas mé," ar
                    seisean.</p>
                <p>D'fhág sé slán agus beannacht aici annsin, agus ghluais sé féin agus Liagán
                    Láimh-éachtach leóbhtha, agus, nuair a bhí míle bealaigh déanta aca, shuidheadar
                    síos ar árdán, ag glacadh comhairle le chéile, cia ngabhfaidís ag tóruigh- eacht
                    an éin.</p>
                <p>"Dar mo bhriathair, a Eochaidh," arsa Liagán, "b'fhusa dhuit an bhainríoghan óg a
                    thabhairt ar éalódh leat 'ná an t-éan éagsamhail sin fhagháil gan fhios agad
                    cia'n áit do na seacht ríoghachta a gcuirfidh tú fáirnéis cá bhfuil sé."</p>
                <p>"Nach fearr dhúinn," arsa Eochaidh, "Éire a chuart- ughadh go maith i dtosach sul
                    dá gcuireamuid fáirnéis air i ríoghacht ar bith eile?"</p>
                <pb n="39"/>
                <p> "Sin é an rud is fearr dhúinn a dhéanamh go dearbhtha," arsa Liagán; "agus má
                    fhághaim-se amharc air, bí cinnte nach n-imtheócha sé uainn go réidh."</p>
                <p>Leis an gcainnt sin chonnaiceadar sgaoth éanacha ag imtheacht ins an spéir os a
                    gcionn.</p>
                <p>"An bhfeiceann tú an t-éan sin atá os cionn na codach eile?" arsa Liagán.</p>
                <p>"Feicim," arsa Eochaidh.</p>
                <p>"Dá mbadh é sin "Éan na gCúig nDath," badh gearr é t'aistear dhá thóruigheacht,"
                    arsa Liagán.</p>
                <p>Leis sin sgaoil sé saighead suas 'san aer, agus bhuail sé an t-éan agus tháinic
                    an saighead agus an t-éan anuas chuca i gcuideacht.</p>
                <p>"Dar mo bhriathair," arsa Eochaidh, "nach é gníomh do láimhe a chlisfeas
                    orainn."</p>
                <p>Ghluaiseadar leóbhtha annsin, agus ní'l éan-áit mór- thimcheall na hÉireann a
                    raibh trácht nó tuairisg go mbíodh éanacha ag cothuighe ann nár chuartuigheadar
                    agus nár thóruigheadar, acht chinn ortha an t-éan fhagháil i n-áit ar bith.</p>
                <p>"Séard tá againn le déanamh," arsa Liagán, "ár n-aghaidh a thabhairt glan díreach
                    ó dheas as so, go dtéigheamuid chomh fhada le Seanachaidhe Sléibhe Bladhma;
                    agus, má tá éan tuairisg le fagháil ar an éan, cuirfidh seisean 'san eólas
                    sinn."</p>
                <p>Thugadar a n-aghaidh annsin ar Shliabh Bladhma, agus ní dhearnadar stad nó
                    comhnaidhe go dtáiniceadar go gabhail éadain tighe an tseanachaidhe.</p>
                <pb n="40"/>
                <p> Bhí an seanachaidhe i n-a sheasamh 'sa' doras, agus d'fháiltigh sé rómpa go
                    carthannach, agus dubhairt sé:</p>
                <p>"Má b'fhíor dho na sgéaltaibh a chualamar - má b'fhíor sin - ní bheitheá-sa go
                    fóill abhaile ó'n gcogadh, a Eochaidh, mar chualamar go raibh tú tinn
                    treáinneach - chuala sin; acht feicthear dhom nach bhfaca mé ariamh tú ag
                    dearcadh chomh maith agus tá tú."</p>
                <p>"Ní'l ádhbhar casaoide ar bith agam, go deimhin," arsa Eochaidh. "Cia'n chaoi a
                    bhfuil an saogal ag eirghe leat féin, mar is fada nach bhfacamar beó nó marbh
                    thú?"</p>
                <p>"Ní'l aon chabhair a bheith ag casaoid - ní'l sin," ars an seanachaidhe. "'Ar
                    ndóigh, is beag an mhaith fhéadfas mo leithéide a dhéanamh feasta - is beag sin
                    - acht ag dearcadh ar dhaoinibh eile go maith, ag féachaint ar an saoghal, agus
                    dá leigean tharm. Chualamar gur éifeachtach saoghail na gníomhartha a rinne sibh
                    araon i n-Albain - chuala sin - agus go mbadh bheag libh gach a ndeárnabhar de
                    shléacht agus de mharbhughadh ann, agus go raibh sibh i nÉirinn le mí, ag
                    fáiteall ar fud na tíre agus ag caitheamh le éanachaibh."</p>
                <p>D'innsigheadar dhó gur ag tóruigheacht Éin na gCúig nDath a bhíodar, agus go
                    raibh sé cinnte ortha é fhagháil, agus gur ag súil le tuairisg uaidh-san a
                    tháiniceadar chuige.</p>
                <p>"Tá a leithéide de éan ann," ar seisean, "acht ní bhfuighe sibh-se é, mura
                    bhfágha sibh a thuairisg. Ní'l mise i n-ann an tuairisg a thabhairt daoibh -
                    ní'l sin - acht tá fhios agam go gcomhnuigheann an t-éan i n-áit eicín <pb
                        n="41"/> de Éirinn; agus tá baramhail agam cá bhfuighe sibh an treórughadh.
                    Dá dtéightheá-sa, a Liagáin, abhaile go loch gCarmain, coidhcís ó shoin,
                    gheobhfá in do theach féin an té a bhéarfadh an tuairisg duit - 'sé sin
                    Árd-ollamh na Teamhrach, athair do mhná. Béarfaidh sibh go fóill air sa mbaile;
                    agiis ní'l aon tuairisg le fághail agaibh mura dtugaidh seisean daoibh í."</p>
                <p>Thug an seanachaidhe aoidheacht mhaith dóibh an oidhche sin: -</p>
                <l>Beoir is bainne,</l>
                <l>Bairíní geala,</l>
                <l>Blas na meala ar gach éan ghreim.</l>
                <p>Agus d'éirigheadar go moch ar maidin lá ar na mháireach, gur fhágadar slán agus
                    beannacht ag an seanachaidhe, agus thugadar a n-aghaidh soir díreach, go
                    dtángadar chomh fada le áitreabh Liagáin.</p>
                <p>Nuair a bhíodar ag tarraingt chun an tighe, "Ní'l muid i bhfad as láthair anois,"
                    arsa Liagán, "acht caithfidh tusa mo leithsgéal a ghabháil le mo mhnaoi fá nach
                    dtáinic mé abhaile roimhe seo."</p>
                <p>"Ná bíodh imnidhe ort," arsa Eochaidh, "ní bhéarfaidh mise aon droch-cháil ort,
                    agus ní bheidh sí 'na dhiaidh ort an t-achar a chaith tú liom-sa; mar bhí a
                    hathair, an t-Árd-ollamh, go han-cheanamhail orm nuair a bhí mé i
                    dTeamhair."</p>
                <p>Leis sin chuadar isteach chun an tighe, agus bhí fearadh na fíor-fháilte rómpa,
                    agus má's tuirseach traochta a bhíodar, is méidhreach mear-luthmhar a rinneadh
                    iad: -</p>
                <l>Le nuadh gach bídh, le sean gach óil,</l>
                <l>Ar mhiasaibh criostail, i gcuachaibh óír,</l>
                <l>Le caoineas comhráidh, saighneas sáimh,</l>
                <l>Is suaimhneas codlata go lá.</l>
                <pb n="42"/>
                <p> Lá ar n-a mháireach bhí Eochaidh agus an t-árd-ollamh ag siubhal araon ar an
                    mbán os comhair an tighe, agus ag cur sriachain ar chúrsaibh an tsaoghail le
                    chéile, nuair a dubhairt an t-árd-ollamh: -</p>
                <p>"Bhí tú féin agus Liagán ag cainnt aréir go raibh sibh ag tóruigheacht "Éin na
                    gCúig nDath" ar fud na tíre."</p>
                <p>"Bhíomar," arsa Eochaidh, "agus sin é an méid a bhí dhá bharr againn; acht tá mé
                    cinnte, má ta aon fhághail air, gur agad-sa atá a thuairisg."</p>
                <p>"Ní'l a thuairisg ag éanduine eile ar druim na talmhana acht agam-sa, ó cuireadh
                    t'athair faoi'n gcréafóig; agus is amhlaidh a fuair mise an tuairisg sgríobhtha
                    i n-ogham chraobh ar chlár beithe, a fuair mé ó t'athair le cumhdach. Is maith
                    liom go bhfuil ionbha agam anois le seanachas "Éin na gCúig nDath" a innseacht
                    faoi rún duit, mar is duit-se atá i ndán an t-éan a chur ar fagháil:</p>
                <p>"An t-am i ndeárna Gealta, athair-mhóir t'athar, an tsléacht ba mhó i n-aghaidh
                    na Romhánach, bhí t'athair i n-éinfheacht leis ins gach gábh' dhár ghabh sé
                    thríd. Ní raibh t'athair acht dhá bhliadhain déag d'aois an t-am sin, agus chuir
                    na gníomhartha gaisge a rinne sé ríméad ar na Gaedhil. Nuair a phós sé tamall
                    maith 'na dhiaidh sin, tháinic ríghte na gcúigí le bronntanais chuige. Is é
                    m'athair a bhí ina ollamh aige an uair sin. Tugadh chuige bronntanas de'n ór fá
                    thrí as Cúige Mumhan; bronntanas de'n ór ghreannta as Cúige Chonnacht;
                    bronntanas d'ór agus d'airgead as Cúige Uladh; <pb n="43"/> bronntanas de
                    chlochaibh criostail agus carrmhogail as laighnibh; agus corn óir lán de
                    néamhnachaibh agus de chloch- aibh iolbhuadhacha as Croimlinn na Séad.</p>
                <p>"Ba mhór an lúthgháir a chuir sé ar t'athair na bronntanais sin fhághail; agus
                    shiubhail sé féin agus m'athair amach ar an mbán ar aghaidh a chaisleáin le
                    chéile, ag glacadh comhairle céard ab' fheárr a dhéanadh leóbhtha.</p>
                <p>""Tá oiread saidhbhris agam cheana agus nach gcaithfidh mé a leath choidhche,"
                    arsa Cathaoir, "agus meas tú cia'n úsáid ab' fhearr dhom a dhéanamh díobh so, ó
                    thárla nach dteasduigheann siad uaim?"</p>
                <p>"Dubhairt m'athair nach raibh aimhreas aige nach bhfogh- nóchaidís dó i n-am
                    eicín; agus go mb'fhearr dhó iad a chumhdach go maith nó go dteasduighdís uaidh,
                    "mar," ar seisean, "ní'l fhios agad céard a thiucfas trasna ort féin nó ar do
                    chlainn go fóill."</p>
                <p>"Dubhairt Cathaoir go mb'fhíor sin, agus go mba mhaith an chomhairle iad a chur i
                    dtaisge.</p>
                <p>""Sin é atá agad le déanamh," arsa m'athair; "acht ní fheileann sé duit-se nó
                    d'éinne eile a chuid saidh- bhris ar fad a bheith aige i n-áit amháin, agus cuir
                    iad so do leithridh i n-áit nach mbéidh fhios ag duine ar bith cia mbéidh
                    siad."</p>
                <p>""Ní fhéadfaidh mé a gcur i n-áit ar bith," arsa Cathaoir, "nach dteasdóchaidh
                    gárda le n-a gcumhdach."</p>
                <p>""Ná bíodh éin-imnidhe ort faoi sin," arsa m'athair - agus go díreach nuair a bhí
                    an focal as a bhéal sginn dreóillín amach tharta. "An bhfeiceann tú an dreóillín
                    sin?" arsa m'athair. "Is beag é a neart, <pb n="44"/> acht tá sé i n-ann a
                    bhfuil aige sa domhan a chumhdach gan gárda. Cuir thusa na bronntanais i n-uaimh
                    thalamhna i n-áit iargcúil, agus ní baoghal dhóibh."</p>
                <p>"" Bíodh an dreóillín féin mar chomhartha agad-sa le sgríobh" síos i n-ogham
                    chraobh tuairisge na háite a mbéidh siad le fagháil,' arsa Cathaoir, "agus bíodh
                    an samhaltán céadna ar eochair na gcomhran i n-a gcuir- fear iad - 'sé sin
                    dealbh an dreóillín - agus bíodh an comhartha agus an samhaltán agad sgríobhtha
                    i n-ogham chraobh le dualadh diamhair do-smaointe ar chlár beithe; agus, má
                    fhághaim-se bás gan malraid chomhairle, bíodh an eochair le fághail ag an té a
                    mbéarfaidh mise mo bheannacht dó."</p>
                <p>" Sgríobh m'athair síos an t-ordughadh sin ar chlár beithe, agus fuair sé chúig
                    chomhra umha, déanta ó lámhaibh suadh agus saor-cheárda, leis na bronntanais a
                    chur annta, agus eochair airgid le n-a n-aghaidh a raibh dealbh an draoi-éin ar
                    a cois; agus is í an eochair sin atá tusa a thóruigheacht. Cibé cé gheobhfas an
                    eochair, is dó-san atá na bronntanais luachmhara sin dlighte, agus is duit-se is
                    dual í, mar is agad a d'fhág t'athair a bheannacht."</p>
                <p>"Agus cá bhfuil an eochair le fagháil?" arsa Eochaidh.</p>
                <p>"Tá sí agam-sa annso le tabhairt duit - seo dhuit í, agus mo bheannacht féin
                    léithe."</p>
                <p>"Buadh agus beannacht ar do láimh ar feadh do shaoghail," arsa Eochaidh, "acht ní
                    fheicim uirthi seo acht aon dath amháin, sé sin dath an airgid."</p>
                <pb n="45"/>
                <p> "Fosglóchaidh sí sin gach éan-chomhra de na cúig cinn - agus béidh na cúig dath
                    le fagháil agat istigh annta, 'sé sin na cúig bronntanais; mar is ionann "dath"
                    agus "bronntanas" sa tsean-Ghaedhilg."</p>
                <p>"An lá ar chuir tú comhairle orm imtheacht as Teamhair, is cosamhail nach raibh
                    an t-eólas sin agad, nó d'innseochá dhom é."</p>
                <p>"Bí fáth agam leis," ars an t-ollamh. "Bhí an tír thrí n-a chéile san am sin;
                    agus b'fhearr an chomhairle fanacht go suaimhnigheadh sí; agus bhí fhios agam
                    gur b'é an treórughadh ceart a bhí mé a thabhairt duit, agus thú a chur go
                    Connachtaibh san áit ar casadh dhuit inghean an rí; agus is é m'athair a chuir
                    na geasa ar Rí Chonnachta, mar ba mhaith leis cáirdeas agus cleamh- nas a
                    cheangal idir t'athair agus Rí Chonnachta."</p>
                <p>"Go mba buan a bhéas tú beó - ba mhaith í do chomh- airle i gcomhnaidhe. Béidh Rí
                    Chonnachta agus a inghean ag an Oireachtas, agus níor bhfuláir dhom na geasa a
                    chomhlíonadh sul dá dtéighidh mé féin go dtí an tOireach- tas; agus badh mhaith
                    liom dá n-innsightheá dhom cá bhfuil an uaimh thalmhana a bhfuil na comhraí umha
                    i dtaisge innte."</p>
                <p>D'innis an t-árd-ollamh sin dó, "acht," adeir sé, "beidh tú sgathadh maith dá
                    dtóruigheacht, 'aindeóin go bhfuil an tuairisg agad, mar tá ort dul thrí
                    choilltibh agus bealaighibh aisdreánacha, agus tá cuartughadh mór le déanamh
                    agad, sul dá bhfágha tú amach an uaimh thalmhana."</p>
                <pb n="46"/>
                <p> Bhíodar chúig oidhche agus cúig lá i dtigh Liagáin, ag caitheamh fleidhe agus
                    féasta; agus annsin d'imthigh Eochaidh agus Liagán ag tóruigheacht na huaimhe
                    talmhana do réir mar fuaireadar an tuairisg. Thuga- dar ordughadh dá ngiollaíbh
                    iad a leanamhaint, agus capaill agus carbaid a bheith aca le go dtiubharfaidís
                    leóbhtha an t-ór agus na seoide.</p>
            </div>
            <div type="chapter">
                <head>CAIBIDIL VII.&#x2014;FÉIS NA TEAMHRACH.</head>
                <p>TAR éis imtheachta d'Eóchaidh agus do liagán, bhí mór- uaisle as gach ceárd
                    d'Éirinn ag cruinniughadh ag Oireachtas na Teamhrach. Tháinic ann clanna ríghte
                    agus árd-fhlaithe as na chúig cúigíbh, agus maithe agus mór-uaisle na tíre; agus
                    bhí ann, maraon leóbhtha, Rí Chonnachta agus a chomhlucht, agus Eithne áluinn
                    agus mná uaisle na cúige, agus iad gléasta i síoda agus maoth-shról do réir na
                    haimsire a bhí ann. Tháinic ann, abhaile as Albain, rí-árd-ghaisgidhigh na
                    hÉireann; agus bhí leóbhtha Rí Alban agus a inghean, Maighne na Mín-ghile.</p>
                <p>Bhí bunáite na ndaoine cruinn, agus iad thrí n-a chéile, 'dul anonn agus anall ar
                    fhaithche na Teamhrach. Bhí comhrádh agus ciúin-aighneas ar siubhal ag gach
                    aicme dhíobhtha, agus iad ag fáiltiughadh roimh a gcáirdíbh, nó gur éirigh le
                    Catach dul anonn san áit a bhfaca sé Eithne agus cuideachtain léithe ar
                    leath-taobh an aonaigh.</p>
                <p>"Mo sheacht gcéad míle fáilte romhat, a ríoghan óg," ar seisean, "is fada san
                    aireachas mé, ag <pb n="47"/> féachaint an bhfeicfinn uaim thú i n-áit ar bith.
                    Do réir chosamlachta, níor chuir an t-aisdear tadaí as duit, mar is deas
                    sgiamhach so-mheanmnach a bhreath- nuigheas tú; agus is mór an cliú do'n áit seo
                    go dtáinic tú ann. Ní'l aonduine eile a mb'fhearr liom fheiceáil annso ná thú,
                    agus b'fhada liom go dtagainn ar ais go bhfeicinn aríst thú, mar ní'l do
                    shamhail imeasg ban óg na hÉireann,"</p>
                <p>"Is maith a dubhairt tú sin, a Chataigh," arsa Eithne, "go dearbhtha, tá Éire
                    leathan go maith, acht is leithne Éire agus Albain; agus ó thárla go bhfuil
                    eolas agad ar an dá thír, is maith a rinne tú gan labhairt acht ar Éirinn; agus
                    má b'fhada leat go dteagtá ar t'ais, b'fhada go dtáinic tú. Ní thóigim sin ort,
                    agus ní chóir go dtóigfinn, agus is rí-mhaith liom thú fheiceáil ar ais ó'n
                    gcogadh in do sgéimh agus in do chruth féin agus feicthear dom nach bhfaca mé
                    ariamh thú chomh croidheamhail aigeanta agus tá tú."</p>
                <p>"Tá mé maith go leór ar an mbealach sin," ar seisean, "agus níos fearr aríst as
                    ucht thusa a chlois- teáil dá rádh. Níor mhisde dam go deimhin Éire agus Albain
                    a chur i gcuideacht agus an chraobh a thabhairt duit-se; acht ní'l aon cheó ag
                    dul idir mé agus suaimh- neas na hoidhche acht éan-rud amháin, agus d'innseo-
                    chainn duit é, dá mbadh áil leat é a chloisteáil."</p>
                <p>"Ní'l mórán cosamhlacht díth-suain ná easbaidh codlata ort go deimhin," arsa
                    Eithne, "níor cheap mé ariamh gur duine imnidheach a bhí annat; agus ní'l fhios
                    agam céard a chuirfeadh athrughadh ort, nó a thiubharfadh <pb n="48"/> ádhbhar
                    buadhartha dhuit, murab é go dtáinic easaontas ar bith idir thú féin agus
                    Maighne na Mín-ghile - chuala mé go raibh tú go h-an-mhór léithe."</p>
                <p>"Cia'n chaoi a bfuair tú tuairisg uirthi, nó cia an nós ar éirigh leat a
                    chloisteáil go raibh carthannas ar bith eadrainn?"</p>
                <p>"Cia'n chaoi a gcloisfinn é, acht mar chluinim 'ch uile rud a bhíos ag dul
                    tharm?" ar sise, "ní fhaca mé go fóill í, acht chuala mé go raibh sí annseo. An
                    fíor go bhfuil sí chomh maith agus tá a cáil?"</p>
                <p>"Dá fheabhas is tá a cliú, ní'l sé blas níos fearr ná í féin," arsa Catach, "agus
                    dheamhan mórán bean, cé is muite dhuit féin, dá bhfaca mé go fóill, ab' fhearr
                    maise agus méin ná í."</p>
                <p>"Slán an sgéal!" arsa Eithne, "acht ná tóig orm é, a Chataigh, má chuirim ceist
                    eile ort. An bhfuil mean- amain agus inntinn aici do réir a háilleachta? Badh
                    mhaith liom aithne agus eolas a chur uirthi, agus ó thárla gur chuala mé an
                    oiread sin dá cáil, badh mhaith liom fios a tréarthaí a bheith agam
                    freisin."</p>
                <p>"Ar casadh dhuit Eochaidh mac Cathaoir Mhóir ó tháinic sé as Albain? D'fhéadfadh
                    seisean fios a tréarthaí a thabhairt duit chomh maith liom-sa; mar, nuair a bhí
                    sé tinn treáinneach de bhárr a ndeacha sé thríd sa gcogadh, ní raibh liaigh i
                    gcúirt a h-athar ba dúthrachtaighe ag cur íocshláinte le n-a chneadhachaibh ná
                    ise."</p>
                <p>"Bhí?" arsa Eithne. "Téanam ort go bhfeicea- muid í."</p>
                <pb n="49"/>
                <p> D'imthigheadar anonn annsin go dtí an áit a raibh mná uaisle Alban; agus is
                    gearr go raibh Eithne áluinn agus Maighne na Mín-ghile chomh carthannach le
                    chéile agus dá mbeadh aithne aca ar a chéile ariamh.</p>
                <p>Níor bh'fhada dóibh ag cainnt, nuair a tháinic naon- bhar de óglaighibh an rí
                    amach i lár an aonaigh, agus a bheann-bhuabhaill ina láimh ag gach duine aca.
                    Shéidea- dar iad go híseal, agus go hárd i bhfiadhnaise an chruinnighthe, agus
                    d'fhuagair siad go raibh fleadh agus féasta ullamh, agus go raibh cuireadh
                    fairsing foir- leathan ó'n rí a dhul d'á gcaitheamh.</p>
                <p>Tháinic 'ch uile dhuine aca annsin, i ndiaidh a chéile, do láthair Chuinn
                    Chéad-chathaigh, agus chuir seisean céad míle fáilte rómpa go Teach Meidhreach
                    Míodhchuarta an Rí; agus bhí annsin rómpa buird agus binnsí déanta de ghallchnó
                    ó lámhaibh suadh agus saor-cheárda, agus níor léar do'n tsúil ba géire sgaracha
                    nó siún- taí an ádhmuid; gur faluigheadh gach bord aca le sgáraoid de thogha an
                    lín-éadaigh, deágh-mhaisighthe le druin agus óir-ghréas, do réir na h-aimsire a
                    bhí ann; gur leagadh anuas chuca annsin.</p>
                <l>Nuadh gach bídh agus sean gach óil</l>
                <l>Ar mhiasaibh criostail, i gcuachaibh óir,</l>
                <p>nó go mba subhach sáthach so-mheanmnach iad.</p>
                <p>Bhí an rí ina shuidhe go hárd ar chathaoir deághmhaisighthe leis an ór fá thrí,
                    agus an bhainríoghan ar chathaoir eile le n-a thaobh. Tháinic fileadha agus
                    báird an rí sa láthair annsin - duine agus fiche aca - agus bí ag gach duine aca
                    cláirseach déanta de'n dair agus <pb n="50"/> de'n tsaileóig dheirg, cóirighthe
                    suas le cnaipíbh de'n ór ghreanta agus le criostal; gur sheinneadar suas ceol ba
                    bhinne ná na ceolta sídhe; agus as sin tosuigheadh siamsa na hoidhche - ag
                    seinnm cheoil, ag gabháil amhrán, ag aithris duanta, ag imirt fithchille, ag
                    bronnadh séad, agus ag innseacht sgéalta greannmhar go raibh sé i bhfad 'san
                    oidhche - nó go ndeachaidh na mná anonn go ráith na bantrachta chun suain agus
                    codlata, agus go ndeachaidh na fir anonn ag an bhforrach.</p>
                <p>Lá ar n-a mháireach bhí cleasa lútha agus lúth-chleasa ar siubhal ar fhaithche na
                    Teamhrach. Bhí árdán ag ceann na faithche le haghaidh an rí, agus cathaoireacha
                    thart timcheall ar an árdán le haghaidh na n-ollamhan agus na ndraoidhte agus
                    aos seanmna na Teamhrach. Bhí mór-uaisle na gcúigí ar ghach aon taobh do'n rí -
                    na fir ar thaobh a láimhe deise agus na mná ar thaoibh a láimhe clí, do réir mar
                    bhí orduighthe ó aimsir Thuathail Rí Éireann.</p>
                <p>Bhí mar sin ar feadh sheacht lá, agus an t-ochtmhadh lá bhí an rí le
                    breitheamhnas a thabhairt ar na cleasaibh lútha. Thárla go raibh Eithne agus
                    Maighne an lá sin i n-éinfheacht le chéile, mar ba gnáthach ó'n gcéad lá ar
                    chuireadar aithne ar a chéile - agus bhíodar i n-a suidhe i n-áit a raibh amharc
                    maith aca ar 'ach uile nídh.</p>
                <p>"Is maith liom," arsa Maighne, "go dtáinic mé annso, mar ní fhaca mé tadaí ariamh
                    in mó thír féin a bhféadfainn a chur i gcomórtas le Oireachtas na Teamhrach.
                    Feicthear dhom nach mbeidhinn tuirseach go deo annso, agus is ag dul i bhfeabhas
                    atá na cleasa lútha 'ch uile lá."</p>
                <pb n="51"/>
                <p> "Is rí-mhaith liom go dtaithnigheann Éire chomh maith sin leat," arsa Eithne,
                    "agus tá súil agam go dtaithneocha sí chomh maith leat agus go bhfanfa tú
                    choidhche innte. B'fhearr liom ná siamsa na féise dá bhfantá, agus b'fhearr le
                    daoinibh eile freisin é.</p>
                <p>"Cia hiad a daoine eile?" arsa Maighne.</p>
                <p>"Ó, is cuma cia hiad," arsa Eithne, "acht tá siad ann; agus sílim go bhfuil
                    baramhail agad féin go mbeadh Catach Cróganta ar dhuine aca."</p>
                <p>"Ó, éist liom," arsa Maighne, "ná labhair liom ar an gcleasaidhe sin. Tá oiread
                    cluainidheachta ag Catach agus nach ngéillfeadh duine ar bith dó. Tá sé chomh
                    milis le mil, agus glórtha aige chomh binn leis an gcéirsigh, acht tá sé chomh
                    haedhearach leis an gcaislín cloch, agus ní túisge agad ná uait é. Leag mise
                    súil sáthach luath air, agus tá mé i n-ann imirt leis agus ní mór dhom é."</p>
                <p>"Dá ríribh?" arsa Eithne, "acht is mór an t-iongnadh liom - le súgradh nó le
                    greann - go gcuirfeá suim i nduine ar bith a gceapfá go mbeadh an dá chroidhe
                    aige. 'Sé an bealach atá liom-sa, ba chuma agam nó uaim duine de'n tsórt
                    sin."</p>
                <p>"Maidir leis sin," arsa Maighne, "dheamhan fhios cia mhéad croidhe atá ag Catach
                    bocht. An gcuala tú ariamh "ní lia tír ná gnás?" - ní lia duine ná inntinn -
                    agus ní'l éin-fhear i nÉirinn a b'fhearr a thaithneóchadh liom ná é."</p>
                <p>"B'fhéidir go bhfuil an ceart agad," arsa Eithne "acht feicthear dhamh-sa gur
                    fearr an té a sheasfadh go <pb n="52"/> buan ná an té a bhéadh ag athrughadh.
                    Ní'l mórán neithe sa saoghal a sheasas go buan agus, i ngeall ar a ngainne, tá
                    fearr is barr urrama ag dul dóibh. Cuir i gcás an ghrian agus an ghealach - is í
                    an ghrian is seasta agus is buaine a ghealas ins na spéarthaibh, agus fóghnann
                    feara fáil di os cionn gach nídh."</p>
                <p>"Seadh," arsa Maighne, "agus fóghnann sí dóibh- san mar an gcéadna - ní do dhuine
                    nó do ríoghacht atá sí ag deallradh ins na spéarthaibh, acht do'n domhan go léir
                    - agus má chuireann sí loinnir agus bláth ar ríoghachtaibh eile chomh maith le
                    Éirinn, ní lughaide is grian í go ndéanann sí é, agus ní chailleann sí an ur-
                    raim atá ag muinntir na hÉireann di acht a oiread."</p>
                <p>"Tá fhios agam sin," arsa Eithne, "agus go bhfógh- nann an ghealach do 'ch uile
                    ríoghacht go díreach ar nós na gréine. Acht ní hionann buanas dóibh. Is é an
                    deall- radh céadna a thagas i gcomhnaidhe ó'n ngréin, acht tig- eann dul do'n
                    ghealaigh comh luath agus bhíos sí lán."</p>
                <p>"D'oile, a Eithne," arsa Maighne, "is cuma, sa gcás sin, céard a dhéanfas an
                    ghealach nó an ghrian, acht an duine a bhfuil an mhaith agus an gheanamhlacht
                    ann is furasda aithne air é - agus ní fhaca mé samhail Chataigh imeasg feara
                    fáil acht éin-fhear amháin, agus is mór an t-iongnadh liom nach bhfuil sé annso.
                    Rinne sé gníomhartha móra ag cosaint ríoghachta m'athar. Loiteadh é sa gcath,
                    agus chaith sé tamall thall sa gcúirt againn, agus a chréachta dá gcneasughadh -
                    fear breág iomlán déanta, agus ceann-aghaidh gheanamhail theacht- mhar air, a
                    raibh soineanntacht agus subháilce, cródhacht <pb n="53"/> agus calmacht ann -
                    is é an t-ainm a bhí air Eochaidh, agus ba mhac do Chathaoir Mhór, Rí na
                    hÉireann, é."</p>
                <p>"Creidim nár mhisde dó an méid aire a thug tusa dó - go méaduighthear an mhaith
                    d'á cionn duit."</p>
                <p>"Ní féidir go bhfuil muinntreas agad-sa leis?" arsa Maighne.</p>
                <p>"Tá," arsa Eithne, agus d'aithris sí di iomlán an sgéil, agus an fáth nach raibh
                    sé ag an Oireachtas.</p>
                <p>"'Conách sin oraibh le chéile," arsa Maighne, "is minic a thug mé faoi deara nach
                    raibh tú ag glacadh mórán spéise ins na cleasaibh lútha - anois tuigim cia'n
                    fáth - agus ba mhinic an fiodán ar do shúil, agus tú ag dearcadh uait faoi rún.
                    An bhfuil aon bharamhail agad cia'n uair a thiucfas sé?"</p>
                <p>"Tá mé i gcomhnaidhe ag súil leis," arsa Eithne. "Gheall sé go dtiucfadh sé."
                    Chuir sí an fiodán ar a súil agus d'fhan sí i n-a sost tamall ag breath- nughadh
                    uaithi. "Seo, a Mhaighne," adeir sí, "féach an bhfeicfeá tadaí ag bun na
                    spéire."</p>
                <p>Chuir Maighne an fiodánar a súil. "Feicthear dhom," ar sise, "go bhfuil toirt
                    bheag ag bun na spéire, acht is beag le gur léar dhom í - "Ó, ní'l," ar sise
                    aríst, "ní'l sí ag corruighe."</p>
                <p>"Ní'l annsin," arsa Eithne, "acht tom beag coill- eadh - is fada é sin dho mo
                    chur-sa amudha."</p>
                <p>"Badh mhaith liom dá bhfeicinn annso é," arsa Maighne, "is iongantach an
                    treasgairt a rinne seisean ar namhaidibh ar dtíre."</p>
                <p>"Truagh sin," arsa Eithne, "mar is obair í sin nachar <pb n="54"/> chóir, dá
                    mbéadh neart air. Bhí Eochaidh ag aithris dom fá na Romhánaighibh - go mba
                    daoine teachtmara go maith a bhí annta le dearcadh ortha. Acht, ar ndóigh, ciar
                    bh'iongnadh go mbeadh fuil dá dortadh imeasg daoine nachar bh'ionann dóibh
                    cineadh agus teanga nuair a bhíos oiread imris idir Ghaedhil iad féin."</p>
                <p>Ag críochnughadh na cainnte seo thugadar fa deara go raibh an rí ag brath ar
                    bhreitheamhnas a thabhairt ar na cleasaibh lútha. D'éirigh sé ina sheasamh i
                    bhfiadhnaise na ndaoine gach aon taobh de agus labhair sé:</p>
                <p>"A ríghte, a mhór-uaisle na gcúige, agus a chomh- Ghaedheala - gidh gurab 'eo í
                    an chéad bhliadhain agam- sa i n-árd-riaghaltas na tíre - ní hí an chéad
                    bhliadhain agam í ag an Árd-fheis seo; agus ní fhaca mé go fóill aon tasbánadh
                    nídh b'fearr de ghníomhartha gaisge, de luathad agus spreacadh na nGaedheal ná
                    bhí le feic- eáil i mbliadhna. Chuir Cúchulainn na cleasa lútha seo ar bun le go
                    ngabhfaidís chun tairbhe do'n tír, agus go ngabhfadh Gaedhil ar aghaidh agus
                    chun treise; agus ba mhaith leis go bhfásfadh fearamhlacht agus meanmain a
                    n-intinne comhthrom le luathad agus spreacadh a ngéaga. Is maith liom-sa go
                    ndeachaidh cródhacht agus calmacht na hÉireann chun tairbhe d'ár gcáirdíbh i
                    nAlbain. Agus tugaim ordughadh indiu do na hollamh- naibh agus do na draoidhtibh
                    cunntas cruinn a chur síos i leabhar meabhránaigh na Teamhrach ar ainmneachaibh
                    na ngaisgidheach a thóig lámh sa gcogadh sin, agus ar na gníomharthaibh ba mhó
                    dá ndeárnadh ann. Ó thárla go bhfuil na gaisgidhigh iad féin annso, badh mhaith
                    liom iad <pb n="55"/> a theacht chun láithreach, agus teasdas agus tuairisg a
                    thabhairt dúinn os comhair feara Fáil ar gach a ndeárna siad sa gcogadh."</p>
                <p>Tháinic na gaisgidhigh chun láithreach annsin, agus fuaireadar comhmholadh
                    croidheamhail cáirdeamhail ó'n gcruinniughadh ar fad ar theacht i láthair
                    dóibh.</p>
                <p>"Creidim," arsa Conn, "gurab é Catach Cróganta as Sliabh Luachra a chuaidh mar
                    thaoiseach ar an laoch- raidhe, agus, dá bhrígh sin, is dó is cóir cunntas a
                    thabhairt dúinn ar a ngníomharthaibh."</p>
                <p>"Déanfa mé sin duit, a rí," arsa Catach, "acht badh mhaith liom dá gcuirtheá an
                    teasdas agus tuairisg seo go h-ath-lá, mar tá beirt de na laochraidhe uireas-
                    bhach orainn."</p>
                <p>"Cia hiad féin?" arsa Conn.</p>
                <p>"Tá," arsa Catach, "Eochaidh mac Cathaoir agus Liagán Láimh-éachtach."</p>
                <p>"Tá an lá indiu leagtha amach agam le haghaidh na ngnótha seo," arsa Conn, "agus
                    ní go maith a fhéadfas mé an obair a chur go hath-lá."</p>
                <p>Is annsin a d'éirigh Catach suas go hárd i measg na bhfear, agus d'aithris sé
                    iomlán an sgéil ó thús go deireadh, mar d'éirigh leóbhtha i n-Albain.</p>
                <p>Nuair a bhí sé réidh d'éirigh an t-árd-ollamh i n-a sheasamh, agus an leabhar
                    meabhránaigh i n-a lámhaibh agus léigh sé amach an cunntas a bhí sgríobhtha síos
                    aige. Annsin d'éirigh Conn i n-a sheasamh aríst agus labhair sé:</p>
                <p>"Ní hé amháin gur cheart dúinn ar fad buidheachas a ghabhail leis na laochraidhe
                    a thóig lámh ins an gcogadh <pb n="56"/> sin, agus comhmholadh croidheamhail a
                    thabhairt dóbhtha, acht badh cheart duais áirithe a thabhairt ag an bhféis seo
                    dho'n muinntir is mó a rinne gníomh ann. Ní chuirfidh sé tadaí as do'n tír seo
                    go bhfuair na Rómhánaigh an mhéid sin de thasbánadh ar chródhacht Chlainne
                    Gaedheal; agus ní córtha do na h-ollamhnaibh cunntas a choinneáil ar gach
                    teimheal a thigeas ar an ngréin agus ar an ngealaigh, agus ar na dreigíbh a
                    thuiteas as spéartha neimhe - ná ar ghníomharthaibh laochradh na tíre seo. Is do
                    Eochaidh mac Cathaoir atá an choróin ríoghdha ag dul as ucht go ndeárna sé an
                    gníomh ba mhó. Tiubharfar claidheamh dorn-chúil óir dho Chatach; agus gath-bolg
                    dhe shíoda na hEadáinne deágh-mhaisighthe le óir-ghréas Gaedhealach do Liagán.
                    Acht ó thárla go bhfuil an dís úd uireasbhach orainn, a Chataigh, is fearr dúinn
                    bronnadh na nduaiseanna a chur go hath-lá agus do chlaidheamh a thabhairt
                    duit-se an uair sin."</p>
                <p>Go díreach mar bhí Conn ag brath ar suidhe síos, d'éirigh tormán cainnte i measg
                    na mban mar siobhrán a dhéanfadh éanlaith ag imtheacht i n-a sgaoith san
                    aedhear, agus bhí an sgéal le cloisteáil i measg cách "Tá siad ag teacht!"</p>
                <p>D'éirigh gach a raibh sa láthair i n-a seasamh agus chonnaiceadar chuca thríd an
                    leirg Eochaidh agus Liagán ar dhá each bhána, agus giollaí i n-a ndiaidh agus
                    eachraidh agus car- baid leobhtha. Chomh luath agus tháiniceadar chun
                    láithreach, fearadh fíorchaoin fáilte rómpa; agus chuadar anonn agus
                    d'umhluigheadar do'n rí. Chraith seisean lámh leóbhtha go croidheamail suairc
                    agus dubhairt sé:</p>
                <pb n="57"/>
                <p> "Is maith an tráth a dtáinic sibh, mar is éard a bhí ar bun annso ó mhaidin
                    trácht agus tuairisg ar 'ur ngníomharthaibh, agus tá mé le duaiseannaibh a
                    thabhairt daoibh ar a son."</p>
                <p>"Is mór an gar dhúinn, a Árd-rí," arsa Eochaidh, "má b'olc maith ar ngníomhartha,
                    nach droch-cháil a tugadh orainn. Ba chóir dhúinn a bheith annso níos luaithe,
                    dá mbeadh neart air; acht ní beag linn an mhoill a chongbhamar ar obair an lae
                    seo, gan a bheith ag coinneáil tuilleadh moille oraibh ag gabháil ar leithsgéil,
                    acht amháin a rádh - ó fuaireamar ionbha ar a theacht, go dtáiniceamar láimh le
                    luaith."</p>
                <p>"Is maith ann anois féin sibh," arsa Conn, "tá an chéad duais ag dul duit-se, a
                    Eochaidh, 'sé sin coróin ríoghdha, agus cuirfidh mé féin ar do cheann í. Is
                    maith an lá a tháinic sé sa saoghal go gcuirfinn coróin ort- sa, thar éis gur mé
                    a bhain an choróin dhe t'athair. Is truagh liom anois gur thóig mé a leacht,
                    acht is mór an sásamh go bhfuil a mhac i n-ann a chliú a sheasamh annso
                    indiu."</p>
                <p>Chuir sé coróin óir ar cheann Eochadh annsin, agus thug sé na duaiseanna eile do
                    Chatach agus do Liagán; agus ba mhór é an comhmholadh a fuaireadar ó
                    árd-uaislibh na hÉireann.</p>
                <p>Chaitheadar an oidhche sin i dTeamhair shéimh, ag caitheamh fleidhe agus féasta;
                    agus ba mhór an lúthgháir a bhí ar Eithne agus ar a hathair nuair a d'aithris
                    Eochaidh dhóibh gach ar éirigh leis ó d'fhág sé iad, agus nuair a thasbáin sé
                    gach ar chuir "Éan na gCúig nDath" dhe fhághaltas chuige.</p>
                <pb n="58"/>
                <p> Nuair a bhí sé ag tarraingt ar dheireadh an Lughnais bhí Eithne agus Eochaidh le
                    bheith pósta, agus bhí na h-árd draoidhte faoi réir leis an gceangal a
                    dhaingniughadh eatorra, i láthair na féise.</p>
                <p>Nuair a chonnaic Catach sin, dubhairt sé leis féin: "Is olc a dhéanfainn-se mo
                    leas an chraobh a leigean ar fad le Eochaidh, gan bean a bheith agam féin ag dul
                    abhaile ó'n Oireachtas chomh maith leis."</p>
                <p>D'imthigh sé anonn go dtí an áit a raibh Maighne, agus dubhairt sé léithe, an rud
                    a bheadh ag duine do déanamh, go mbadh cheart dó é a dhéanamh agus gan a bheith
                    ag cainnt air.</p>
                <p>Thosuigh sí ag fonóid faoi i dtosach, acht tháinic sí leis fá dheireadh, gur
                    pósadh an dá lánamhain os comhair draoidhte agus ollamhna na Teamhrach.</p>
                <p>D'imthigheadar thar éis na Féise abhaile chun a ndúithchí féin; agus ba mhinic
                    'na dhiaidh sin a théighdís féin agus Liagán ar cuairt agá n-a chéile agus ag Rí
                    Alban, agus bhí saoghal breágh aoibhinn aca, gan tadaí ag cur imnidhe ortha,
                    acht fearr is barr siamsa a bheith aca.</p>
            </div>
            <trailer>AN CHRÍOCH.</trailer>
        </body>
    </text>
</TEI>
